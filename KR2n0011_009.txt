# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.233020
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷九
<pb:KR2n0011_WYG_009-1a>¶
欽定四庫全書¶
　經義考卷九¶
　　　　　　　　　　翰林院檢討朱彞尊撰¶
　　　易(八/)¶
鄭氏(𤣥/)周易注¶
　　隋志九卷(七録十二卷舊唐志同/釋文序録新唐書十卷)¶
　　　佚(王應麟録/成一卷)¶
　後漢書鄭𤣥字康成北海髙密人師事京兆第五元¶
<pb:KR2n0011_WYG_009-1b>¶
　先始通京氏易公羊春秋又從東郡張恭祖受周官¶
　禮記左氏春秋韓詩古文尚書以山東無足問者廼¶
　西入闗因涿郡盧植事扶風馬融公車再徵不至徵¶
　爲大司農所注周易尚書毛詩儀禮禮記論語孝經¶
　尚書大傳又著六藝論毛詩譜駁許愼五經異義答¶
　臨孝存周禮難凡百餘萬言¶
　淳于俊曰鄭𤣥合彖象於經欲使學者尋省易了¶
　陸澄曰王弼注易𤣥學之所宗今若𢎞儒鄭注不可¶
<pb:KR2n0011_WYG_009-2a>¶
　廢¶
　王儉曰易體㣲逺實貫羣籍施孟異聞周韓殊㫖豈¶
　可專㨿小王便爲該偹依舊存鄭意謂可安¶
　蕭子顯曰康成生炎漢之季訓義優洽一世¶
　李延壽曰鄭𤣥並爲衆經注解大行於河北魏末大¶
　儒徐遵明門下&KR0688;鄭氏所注周易遵明以傳盧景裕¶
　及清河崔瑾景裕傳權會郭茂權會早入鄴都郭茂¶
　恆在門下教授其後能言易者多出郭茂之門¶
<pb:KR2n0011_WYG_009-2b>¶
　隋書鄭康成王弼二注梁陳列於國學齊代惟傳鄭¶
　義至隋王注盛行鄭學寖㣲今殆絶矣¶
　崇文總目今惟文言說卦序卦雜卦合四篇其餘皆¶
　逸¶
　朱震曰鄭氏傳馬融之學多論互體¶
　呉仁傑曰鄭康成易省去六爻之卦又省去用九用¶
　六覆卦之畫移上下體於卦畫之下又移卦名於兩¶
　體之下又移初九至用九爻位之文加之爻辭之上¶
<pb:KR2n0011_WYG_009-3a>¶
　又合彖傳象傳於經於彖傳加彖曰二字於象傳加¶
　象曰二字¶
　馮椅曰鄭氏易隋志九卷唐志十卷不知何縁増一¶
　卷崇文總目止有一卷惟文言說序雜合四篇餘皆¶
　逸㫖趣淵確去聖人未逺也中興書目亡¶
　王應麟曰康成注易九卷多論互體江左與王輔嗣¶
　學並立顔延之爲祭酒黜鄭置王齊陸澄貽王儉書¶
　云易自商瞿之後雖有異家之學同以象數爲宗數¶
<pb:KR2n0011_WYG_009-3b>¶
　年後乃有王弼之說王濟云弼所誤者多何必能頓¶
　廢前儒河北諸儒專主鄭氏隋興學者慕弼之學遂¶
　爲中原之師唐因之今鄭注不傳此景迁晁氏所慨¶
　嘆也李鼎祚云鄭多叅天象王全釋人事易道豈偏¶
　滯於天人者哉合彖象於經葢自康成始其說間見¶
　於鼎祚集解及釋文易詩三禮春秋義疏後漢書文¶
　選注乃於讀易之暇輯爲一卷庶使先儒象數之學¶
　猶有考焉　又曰鄭康成詩箋多改字其注易亦然¶
<pb:KR2n0011_WYG_009-4a>¶
　如包䝉謂包當作彪文也㤗包荒謂荒讀爲康虚也¶
　大畜豶豕之牙謂牙讀爲互大過枯楊生稊謂枯音¶
　姑山榆也晉錫馬蕃庶讀爲蕃遮謂蕃遮禽也解百¶
　果艸木皆甲柝作甲宅皆讀如解解謂坼呼皮曰甲¶
　根曰宅困劓刖當爲&KR0008;&KR0008;萃一握爲笑握讀爲夫三¶
　爲屋之屋繫辭道濟天下之道當作導言天下之至¶
　賾賾當爲動說卦爲乾卦乾當爲幹其說多鑿¶
　　　　按鄭氏之易與王輔嗣本不同者甚多如爲¶
<pb:KR2n0011_WYG_009-4b>¶
　　　　其嫌于无陽也嫌作謙君子以經綸作論君¶
　　　　子幾作機包䝉包作彪需讀爲秀需于沙作¶
　　　　沚致宼作戎患至掇也掇作惙終朝三褫之¶
　　　　褫作拕王三錫命錫作賜乘其墉作庸明辨¶
　　　　晳也晳作遰裒多益寡裒作捊舍車而徒車¶
　　　　作輿賁如皤如皤作蹯頻復作顰復枯楊生¶
　　　　梯作荑不鼔缶而歌作擊缶則大耋之嗟下¶
　　　　無凶字離王公也離作麗浚恒作濬恒或承¶
<pb:KR2n0011_WYG_009-5a>¶
　　　　之羞或作咸羸其角羸作纍不詳也詳作祥¶
　　　　失得勿恤作矢得勿恤文王以之作似之夷¶
　　　　于左股夷作睇其牛掣作㸷先張之弧後說¶
　　　　之弧弧作壺宜待也作宜待時也懲忿窒欲窒¶
　　　　作懫壯于頄作頯其行次且作趀且姤作遘¶
　　　　后以施命誥四方作詰四方升作昇劓刖作¶
　　　　倪㐳其形渥作剭列其夤作&KR1569;遇其配主配¶
　　　　作妃豐其蔀作菩豐其沛作韋日中見沫作¶
<pb:KR2n0011_WYG_009-5b>¶
　　　　眛天際翔也翔作祥麗澤兊作離澤所樂而¶
　　　　玩者玩作翫故君子之道鮮矣鮮作尟藏諸¶
　　　　用藏作臧議之而後動作儀之有功而不德¶
　　　　作不置冶容作野容又以尚賢也作有以暴¶
　　　　客作&KR0008;客雜物撰德撰作算爲廣顙作黄&KR0008;¶
　　　　爲科上槁作稾爲黔喙之屬作黯喙蠱則飭¶
　　　　也飭作節當日河北諸儒專主鄭學今則王¶
　　　　伯厚所集一卷外見於陸氏釋文者僅此爾¶
<pb:KR2n0011_WYG_009-6a>¶
荀氏(爽/)周易注¶
　　隋志十一卷(新舊唐書/志十卷)¶
　　　佚¶
　後漢書爽字慈明一名諝潁川潁隂人延熹五年拜¶
　郎中獻帝即位就拜平原相行至宛陵復追爲光禄¶
　勲視事三日進拜司空著禮易傳詩傳尚書正經春¶
　秋條例又作公羊問及他所論叙凡百餘篇¶
　張璠曰爽起自布衣九十五日而至三公¶
<pb:KR2n0011_WYG_009-6b>¶
　荀恱曰臣恱叔父故司徒爽著易傳據爻象承應隂¶
　陽變化之義以十篇之文解說經意由是兖豫之言¶
　易者咸傳荀氏學¶
　虞翻曰漢初以来海内英才其讀易者解之率少至¶
　孝靈之際潁川荀諝號爲知易臣得其注有愈俗儒¶
　又南郡太守馬融有俊才其所解釋復不及諝¶
　鄒湛曰易箕子之明夷荀爽訓箕爲荄詁子爲滋漫¶
　衍無經不可致詰¶
<pb:KR2n0011_WYG_009-7a>¶
　程逈曰荀爽於說卦添物象以足卦爻所載查元章¶
　謂不須添添亦不盡¶
九家易解¶
　　隋志十卷(釋文序録新舊/唐書志作集解)¶
　　　佚¶
　陸德明曰荀爽九家集注十卷不知何人所集稱荀¶
　爽者以爲主故也其序有荀爽景房馬融鄭𤣥宋衷¶
　虞翻陸績姚信翟子元注内又有張氏朱氏並不詳¶
<pb:KR2n0011_WYG_009-7b>¶
　何人其說卦傳本乾後更有四爲龍爲直爲衣爲言¶
　坤後有八爲牝爲迷爲方爲囊爲黄爲裳爲帛爲漿¶
　震後有三爲玉爲鵠爲鼓㢲後有二爲揚爲鸛坎後¶
　有八爲宮爲律爲可爲楝爲叢棘爲狐爲蒺藜爲桎¶
　梏離後有一爲牝牛艮後有三爲鼻爲虎爲狐兌後¶
　有二爲常爲輔頰注云常西方神也¶
　朱震曰秦漢之時易亡說卦孝宣時河内女子發老¶
　屋得說卦至後漢荀爽集解又得八卦逸象三十有¶
<pb:KR2n0011_WYG_009-8a>¶
　一¶
　李心傳曰九家易說卦坤有爲牝爲迷爲方爲囊爲¶
　裳爲黄爲帛爲漿字牝隂陽也迷先迷之意方地之¶
　形囊所容物裳下服黄地之色帛桑土所生漿未詳¶
　其義¶
　吳仁傑曰易爻三百八十六諸儒但知三百八十四¶
　爻耳獨苟爽論八純卦之爻通用九用六而爲五十¶
　他未有以爲言者按說卦所論二篇之策此三百八¶
<pb:KR2n0011_WYG_009-8b>¶
　十四爻之策也乾坤之策則用六用九兩爻之策也¶
　注疏旣通乾坤之策爲兩篇之策朱氏又破荀爽之¶
　說謂用九用六皆在八卦爻數之内若爾則乾坤之¶
　策未免於重出而用九用六兩爻亦㡬於贅而可削¶
　矣夫有是爻則必有是策今三百八十六爻具在而獨¶
　置兩爻不論聖人之意豈若是乎¶
　王應麟曰荀爽易其說見於李鼎祚集解若乾升於¶
　坤曰雲行坤降於乾曰雨施乾起坎而終於離坤起¶
<pb:KR2n0011_WYG_009-9a>¶
　離而終於坎離坎者乾坤之家而隂陽之府故曰大¶
　明終始皆諸儒所未發¶
　董真卿曰荀爽有周易章句十卷又集九家集解十¶
　卷¶
　郝敬曰九家者流附會穿鑿迂僻無當¶
　　　　按荀氏易注見於釋文所引其文不同於今¶
　　　　者隂疑于陽疑作凝爲其嫌於无陽也嫌作¶
　　　　嗛財成天地之道作裁成裒多益寡裒作桴¶
<pb:KR2n0011_WYG_009-9b>¶
　　　　朋盍簪作宗賁如皤如皤作波蔑貞凶蔑作¶
　　　　滅其欲逐逐作悠悠大耋之嗟作差下戚嗟¶
　　　　若亦爾出涕沱若沱作池咸其拇作母解而¶
　　　　拇同咸其腓作肥有疾&KR0629;也&KR0629;作偹文王以¶
　　　　之作似之家人嗃嗃作確確其牛掣作觭以¶
　　　　正邦也爲漢諱作國已事遄往遄作顓愓號¶
　　　　愓作鍚包有魚包作胞聚以正也聚作取君¶
　　　　子以除戎噐除作慮劓刖作臲□井谷射鮒¶
<pb:KR2n0011_WYG_009-10a>¶
　　　　射作耶井收勿幕收作甃震來&KR0658;&KR0658;作愬愬¶
　　　　震遂泥作隊列其夤作腎厲薰心薰作動婦¶
　　　　孕不育孕作乘歸妹以須作孺月幾望作旣¶
　　　　望中孚同雖旬作均匪夷所思夷作弟婦䘮¶
　　　　其茀作紱言天下之至賾而不可惡也惡作¶
　　　　亞可與祐神矣祐作侑六爻之義易以貢作¶
　　　　功爲矯輮作撓爲亟心作極心豐多故親(句/)¶
　　　　寡旅也别爲句¶
<pb:KR2n0011_WYG_009-10b>¶
劉氏(表/)周易章句¶
　　隋志五卷(新舊唐書同中經簿錄易注/十卷七録九卷目録一卷)¶
　　　佚¶
　後漢書劉表字景升山陽髙平人魯恭王之後也爲¶
　鎮南將軍荆州牧封成武侯闗西兖豫學士歸者千¶
　數表起立學校博求儒術綦母闓宋忠等撰立五經¶
　章句謂之後定謝承後漢書表受學於同郡王暢¶
　漢末英雄記州畧羣宼旣盡表乃開立學官博求儒¶
<pb:KR2n0011_WYG_009-11a>¶
　士使綦母闓宋忠等撰定五經章句¶
宋氏(衷/)周易注(或作/忠)¶
　　七録十卷(新舊唐書志同/釋文序録九卷)¶
　　　佚¶
　隋志梁有漢荆州五業從事宋忠注周易十卷亡¶
　虞翻曰北海鄭𤣥南陽宋忠雖各立注忠小差𤣥而¶
　皆未得其門難以問世¶
　陸德明曰衷字仲子南陽章陵人¶
<pb:KR2n0011_WYG_009-11b>¶
李氏(譔/)古文易¶
　　　佚¶
　蜀志李譔字欽仲梓潼涪人父仁字德賢與同縣尹¶
　默俱游荆州從司馬徽宋忠等學譔具傳其學又從¶
　黙講論五經延熙元年爲庶子遷僕射轉中散大夫¶
　右中郎將著古文易尚書毛詩三禮左氏傳太𤣥指¶
　歸皆依凖賈馬異於鄭𤣥與王氏殊隔初不見其所¶
　述而意歸多同¶
<pb:KR2n0011_WYG_009-12a>¶
張氏(滿/)周易林¶
　　唐志七卷¶
　　　佚¶
　　　　按張滿未詳何代人唐志列於許峻之前姑¶
　　　　附於此¶
魏氏(伯陽/)周易叅同契¶
　　唐志二卷(崇文總目一卷/通考三卷)¶
　　　存¶
<pb:KR2n0011_WYG_009-12b>¶
　陸德明曰虞翻注叅同契云易字從日下月¶
　三洞珠囊魏伯陽撰叅同契其說以周易爻象論作¶
　丹之事而儒者不知神丹之事多作隂陽注之殊失¶
　其㫖¶
　中興書目叅同契明金丹之訣篇題葢倣緯書之目¶
　詞韻皆古奥雅難通首言乾坤坎離四卦槖籥之外¶
　其次言屯䝉六十卦以見一日用功之蚤晚又次言¶
　納甲六卦以見一月用功之進退又次言十二辟卦¶
<pb:KR2n0011_WYG_009-13a>¶
　以分納甲六卦而兩之葢内以詳理月節外以兼統¶
　歳功此書大要在坎離二字¶
　彭曉序曰魏伯陽㑹稽上虞人修真潛黙養志虚無¶
　慱贍文詞通諸緯候得古人龍虎經盡獲妙㫖乃約¶
　周易譔叅同契三篇復作補塞遺脫一篇所述多以¶
　寓言借事隱顯異文密示青州徐從事徐乃隱名而¶
　注之桓帝時公復傳授與同郡淳于叔通遂行於世¶
　叅雜也同通也契合也謂與周易理通而義合也其¶
<pb:KR2n0011_WYG_009-13b>¶
　書假借君臣以彰内外叙其離坎直指汞鈆列以乾¶
　坤奠量鼎噐明之父母保以始終合以夫妻拘其交¶
　媾譬諸男女顯以滋生析以隂陽導之反復示之晦¶
　朔通以降騰配以卦爻形於變化隨之斗柄取以周¶
　星分以晨昏昭諸刻漏莫不託易象而論之故名周¶
　易叅同契云¶
　晁公武曰漢魏伯陽撰按神仙傳伯陽會稽上虞人¶
　通貫詩律文辭贍愽修真養志約周易作此書凡九¶
<pb:KR2n0011_WYG_009-14a>¶
　十篇徐氏箋注桓帝時以授同郡淳于叔通因行於¶
　世彭曉爲之解隋書不載按唐陸徳明解易字云虞¶
　翻注叅同契言字從日下月今此書有日月爲易之¶
　文其爲古書明矣¶
　鄭東卿曰伯陽之叅同契意在鍜鍊而入於術於聖¶
　人之道為異端¶
　朱子曰叅同契本不爲明易姑借此納甲之法以寓¶
　其行持進退之候其言納甲之法則今所謂京房占¶
<pb:KR2n0011_WYG_009-14b>¶
　法見於火珠林者是其遺法所云甲乙丙丁庚辛者¶
　乃以月之昏旦出没言之非以分六卦之方也此雖¶
　非爲明易而設然易中無所不有苟其言自成一家¶
　可推而通則亦無害於易　又曰叅同契文章極好¶
　葢後漢之能文者爲之其用字皆根據古書非今人¶
　所能解¶
　范成大曰伯陽作叅同契五行相類凡三卷其說似¶
　周易其實假借爻象以論作丹之意而世人不攷丹¶
<pb:KR2n0011_WYG_009-15a>¶
　事每作隂陽决之殊失其㫖¶
　黄震曰叅同契者漢世上虞人魏伯陽所造其說出¶
　於神仙傳不足憑爲之注釋者五代末彭曉則此書¶
　必出於五代之前也叅雜也同通也契合也此方士¶
　煉丹之書謂與諸丹經理通而義合也然必冐周易爲¶
　爲稱者煉丹取子午時爲火候是坎離因用乾坤坎¶
　離四正卦於槖籥之外其次言屯䝉六十卦以見一¶
　日用功之早晚又次言納甲六卦以見一月用功之¶
<pb:KR2n0011_WYG_009-15b>¶
　進退又次言十二辟卦以分納甲六卦而兩之要皆¶
　附會周易以張大粉餙之其實煉丹無符於易易本¶
　無預於煉丹而今世言火候者因以三百八十四爻¶
　爲一週天以一爻值一日而爻多日少終不相合其¶
　妄可知近日蔡季通學慱而不免於雜嘗留意此書¶
　而晦庵與之游因爲校正其書頗行然求其義則終¶
　無之嗚呼煉丹之說盛於唐而唐世人主若士大夫¶
　凡惑之者無不速其死此書又可尚乎道書魏伯陽¶
<pb:KR2n0011_WYG_009-16a>¶
　傳言伯陽將三弟子一白犬入山作金丹及成與犬¶
　犬死伯陽自服自死弟子繼服又死二弟子不服而¶
　出山爲伯陽求棺斂至則伯陽已活矣其鄙如此且¶
　或有之人主奈何以一死試丹而伯陽之再活者今¶
　安在壽幾何耶¶
　劉辰翁曰古書惟叅同契似先秦文¶
　俞琰曰叅同契文委時去害與鬼爲隣委鬼魏字也鄭¶
　煥改鬼爲仙誤矣百世一下遨遊人間百一之下爲¶
<pb:KR2n0011_WYG_009-16b>¶
　白人乃其旁之立人合之則伯字也湯遭阨際水早¶
　隔并湯遭早而無水易字也阨之厄際爲阝合之則¶
　陽字也此自解魏伯陽三字也¶
　胡一桂曰叅同契三篇補塞遺脱一篇大概借易以¶
　明火候煉丹修養之法孟蜀彭曉爲之分九十一章¶
　解義朱文公又隱名而爲之注讐定考辨正文復爲¶
　上中下三篇¶
　薛瑄曰叅同契假易論長生之術若指諸掌然終是¶
<pb:KR2n0011_WYG_009-17a>¶
　方技之書¶
　陸深曰魏伯陽作叅同契本之緯書文字結搆頗爲¶
　古質時作韻語多所根據過於文人蕐靡之作¶
　羅欽順曰叅同契有彭曉陳顯㣲儲蕐谷隂真人俞¶
　琰陳致虚六家注皆能得其㣲㫖¶
　　　　按叅同契本道家之言不當列於經義然朱¶
　　　　子嘗爲之注且謂無害於易故附載之是書¶
　　　　諸家注解頗衆則槩畧而不記也¶
<pb:KR2n0011_WYG_009-17b>¶
亡名氏古五子傳¶
　　漢志十八篇¶
　　　以下俱佚¶
　漢律厯志日有六甲辰有五子¶
　劉向别録所校讐中古五子書除復重定著十八篇¶
　分六十四卦著之辰自甲子至壬子凡五子¶
　漢書藝文志注自甲子至壬子說易隂陽¶
古雜傳¶
<pb:KR2n0011_WYG_009-18a>¶
　　漢志八十篇¶
神輸¶
　　漢志五篇¶
　劉向曰神輸者王道失則灾害生得則四海輸之祥¶
　瑞¶
　梁元帝曰易則神輸道訓¶
雜灾異¶
　　漢志三十五篇¶
<pb:KR2n0011_WYG_009-18b>¶
周易¶
　　漢志蓍龜家三十八卷¶
蓍書¶
　　漢志蓍龜家二十八卷¶
周易明堂¶
　　漢志蓍龜家二十六卷¶
周易隨曲射匿¶
　　漢志蓍龜家五十卷¶
<pb:KR2n0011_WYG_009-19a>¶
　漢書東方朔傳上嘗使諸數家射覆朔自贊曰臣嘗¶
　受易請射之廼别蓍布卦而對¶
大筮衍易¶
　　漢志蓍龜家二十八卷¶
大次雜易¶
　　漢志三十卷¶
易卦八具¶
　　漢志蓍龜家卷未詳¶
<pb:KR2n0011_WYG_009-19b>¶
鼠序卜黄¶
　　漢志蓍龜家二十五卷¶
周易版詞¶
　　通考一卷¶
　陳振孫曰不知名氏當是漢魏以前人所爲其間官¶
　名皆東京制也¶
　¶
　經義考卷九¶
