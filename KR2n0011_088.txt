# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.863057
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷八十八
<pb:KR2n0011_WYG_088-1a>¶
欽定四庫全書¶
　經義考卷八十八¶
　　　　　　　　　　翰林院檢討朱彝尊撰¶
　　　書(十七/)¶
章氏(陬/)書經提要¶
　　四卷¶
　　　未見¶
　陬自序曰韓子有言記事者必提其要若天文地理¶
<pb:KR2n0011_WYG_088-1b>¶
　圗書律呂四者皆書之要也然天文之度數或未易¶
　析地理之沿革或有不同至於圗書律呂先儒固有¶
　成説而㪚見他書未有萃於一者故學經之士得其¶
　一或遺其二愚竊病焉輒不自揆用摭先儒之説為¶
　書四篇名以提要或為之圗或述其義間以一得之¶
　愚附焉其具於蔡傳者不複出庶㡬其説簡明易見¶
　不假他求而得其要矣¶
　台州府志章陬字仲寅黄巖人正綂丙辰進士官至¶
<pb:KR2n0011_WYG_088-2a>¶
　兵部主事¶
　　　　按章氏書載西亭王孫萬卷堂目¶
張氏(瀾/)書經集説¶
　　　未見¶
　蔣方馨曰張瀾字道本潼川人正綂己未進士¶
黄氏(諫/)書傳集義¶
　　　未見¶
　人物考黄諫字廷臣蘭州人正綂壬戌賜進士第三¶
<pb:KR2n0011_WYG_088-2b>¶
　人授翰林院編修轉左春坊左中允天順初改尚寶¶
　司丞仍兼翰林院編修陞尚寶司卿進翰林院侍講¶
　學士謫判廣州府尋被逮至京道卒¶
夏氏(寅/)尚書劄記¶
　　　未見¶
　錢謙益曰寅字正夫華亭人正綂十三年進士除南¶
　京吏部主事歴郎中二十年為副使十六年終山東¶
　右布政使¶
<pb:KR2n0011_WYG_088-3a>¶
費氏(希冉/)尚書本㫖¶
　　七卷¶
　　　未見¶
　南海縣志費希冉字師敬正綂間諸生¶
劉氏(斆/)尚書句解¶
　　　未見¶
　楊亷狀曰公諱斆字于學吉安人領景泰庚午鄉薦¶
　司訓武昌調武進陞南京翰林院孔目¶
<pb:KR2n0011_WYG_088-3b>¶
楊氏(守陳/)書私抄¶
　　一卷¶
　　　存¶
　守陳自序曰孟子曰盡信書則不如無書書葢唐虞¶
　三代之史所記孔子所錄何為不可盡信耶葢古之¶
　書傳世既久則其錯簡缺文訛字浸浸多有至孟子¶
　時已然秦人焚之則併其簡編文字蕩然亡矣漢世¶
　旁求一得於女子之口授一出於先世之壁藏壁藏¶
<pb:KR2n0011_WYG_088-4a>¶
　者已經後人修潤故鮮錯訛口授者葢其所誦已非¶
　盡本文而當時傳言後世謄寫益多闕與錯訛且有¶
　重複滋不可盡信矣而漢唐諸儒乃盡信力解至有¶
　所難通則亦强為之説宋儒始疑之若東坡之於康¶
　誥荆公之於武成呉才老之於梓材皆明其錯而晦¶
　庵先生又重定武成一時諸家傳注徃徃有愈於漢¶
　唐者元時王魯齋嘗作書疑謂臯陶謨説命武成洪¶
　範多方立政六篇多錯簡訛字自以其意更定雖未¶
<pb:KR2n0011_WYG_088-4b>¶
　必盡合於古然合者亦不鮮矣歐陽子曰經非一世¶
　之書也其傳之謬非一日之失也刋正補輯非一人¶
　之能也使學者各極其所見而明者擇焉以俟後聖¶
　之生也其言至矣䝉自童時受書每遇今文腐唇弊¶
　舌而不能以熟稍長聽講苦心焦思而不能以通也¶
　其後頗覺蔡傳似欠明備乃取諸家徧閲疑久不釋¶
　及得魯齋書疑則躍然喜曰此先得我心之所同者¶
　於是取堯典以下經傳手自抄錄凡經有錯簡者移¶
<pb:KR2n0011_WYG_088-5a>¶
　之而其闕訛重複者明言之蔡傳有欠明備者采諸¶
　家補之而或以私説附焉其所移者既未必合於古¶
　經所補者又未必勝乎舊傳徒為紛更以取僭竊之¶
　罪然飽食終日而於此乎用心差賢於博奕者而已¶
　雖然世有古今人有聖愚而理之在人心者則無古¶
　今聖愚之異也以今窺古以愚測聖雖不能盡合而¶
　理之所在亦豈無一二其庶㡬乎後之君子倘有取¶
　其一字一言之合則亦不枉其用心矣¶
<pb:KR2n0011_WYG_088-5b>¶
張氏(業/)書經節傳¶
　　　未見¶
　江西通志張業字振烈安福人景泰辛未進士歴官¶
　國子監司業¶
黄氏(瑜/)書經旁通¶
　　十卷¶
　　　未見¶
　黄虞稷曰瑜香山人景泰丙子舉人官長樂知縣¶
<pb:KR2n0011_WYG_088-6a>¶
劉氏(縉/)書經講義¶
　　　未見¶
　分水縣志劉縉字大紳天順己卯舉人知武昌縣事¶
黄氏(仲昭/)讀尚書¶
　　一篇¶
　　　存¶
　繆泳曰仲昭名潛以字行莆田人成化丙戌進士改¶
　庶吉士授編修與同舘章懋莊㫤諫鰲山煙火詩予¶
<pb:KR2n0011_WYG_088-6b>¶
　杖謫湘潭知縣遷南京大理寺評事進寺副乞休𢎞¶
　治初起江西提學僉事¶
姚氏(誠/)書經義¶
　　　佚¶
　陜西通志姚誠字通夫蘭州人成化乙酉舉人知聞¶
　喜新鄭二縣¶
羅氏(倫/)書義旁通¶
　　　佚¶
<pb:KR2n0011_WYG_088-7a>¶
鮑氏(麒/)壁經要略¶
　　　佚¶
　温州府志麒字仲瑞平陽縣人成化己丑進士官工¶
　部郎中¶
呉氏(寛/)書經正䝉¶
　　　未見¶
　蘇州府志寛字原博長洲人成化八年㑹試廷試俱¶
　第一入翰林累遷至掌詹禮部尚書卒贈太子少保¶
<pb:KR2n0011_WYG_088-7b>¶
　諡文定¶
林氏(俊/)尚書精藴¶
　　　未見¶
　陸元輔曰林俊字見素莆田人成化戊戌進士歴官¶
　刑部尚書加太子太保贈少保諡貞肅¶
呂氏(獻/)書經定説¶
　　　未見¶
　黄虞稷曰獻字丕文新昌人成化甲辰進士累官南¶
<pb:KR2n0011_WYG_088-8a>¶
　京工部右侍郎¶
李氏(承恩/)書經拾蔡¶
　　二卷¶
　　　未見¶
　黄虞稷曰承恩嘉魚人成化甲辰進士¶
錢氏(福/)尚書叢説¶
　　　未見¶
　姓譜福字與謙華亭人𢎞治庚戌賜進士第一官止¶
<pb:KR2n0011_WYG_088-8b>¶
　修撰¶
尹氏(洪/)尚書章句訓解¶
　　十卷¶
　　　未見¶
　　　　按尹洪錦衣衛人𢎞治庚戌進士書載西亭¶
　　　　王孫萬卷堂目¶
黄氏(瀾/)尚書資講¶
　　　未見¶
<pb:KR2n0011_WYG_088-9a>¶
　鍾&KR0706;立曰黄瀾號壺陰莆田人𢎞治癸丑進士歴官¶
　南京翰林院侍講學士¶
王氏(大用/)書經㫖略¶
　　一卷¶
　　　未見¶
　陸元輔曰王大用號蘖谷上海人𢎞治癸丑進士¶
趙氏(鶴/)書經㑹注¶
　　　未見¶
<pb:KR2n0011_WYG_088-9b>¶
　汪楫曰趙鶴字叔鳴江都人𢎞治丙辰進士歴山東¶
　按察副使¶
張氏(邦竒/)書説¶
　　一卷¶
　　　存¶
穆氏(孔暉/)尚書困學¶
　　　未見¶
　姓譜穆孔暉字伯潛堂邑人𢎞治乙丑進士歴官禮¶
<pb:KR2n0011_WYG_088-10a>¶
　部左侍郎兼學士諡文簡¶
周氏(灝/)尚書口義¶
　　二卷¶
　　　未見¶
包氏(沐/)尚書解義¶
　　　佚¶
　寧波府志包沐字民新鄞人以貢授石埭訓導¶
應氏(璋/)尚書要畧¶
<pb:KR2n0011_WYG_088-10b>¶
　　　未見¶
　金華府新志應璋字德夫永康人以貢歴羅源縣儒¶
　學敎諭學者稱為東白先生¶
揭氏(其大/)尚書世義¶
　　　未見¶
　黄虞稷曰廣昌人隠居不仕¶
蕭氏(孟景/)尚書説¶
　　　佚¶
<pb:KR2n0011_WYG_088-11a>¶
　李舜臣曰先生三河人字時泰正德乙亥余從先生¶
　於崇文門外草塲巷後為濟南太守其説書曰宗彜¶
　蔡傳虎蜼葢謂虎彜與蜼彜爾若然是以一章而二¶
　之矣夫宗彜者宗廟之常尊也弼成五服至於五千¶
　五千者五服每面一千二百二十五里故王制流沙¶
　至海衡至恒皆三千里云三千里者周尺小也¶
馬氏(明衡/)尚書疑義¶
　　一卷¶
<pb:KR2n0011_WYG_088-11b>¶
　　　存¶
　明衡自序曰孔安國頴達用意雖勤其於大道槩未¶
　有聞蔡氏仲黙承文公之訓義理大有發明然愚從¶
　而求之謂其悉可以得聖人之心而達聖人之道則¶
　不敢以自詭也故凡於所明而無疑者從蔡氏其有¶
　所疑於心而不敢茍從者輙錄為篇聖人之行事非¶
　細故也萬古至大之公案予何人哉謂足以辨之顧¶
　先儒或有未論者予特發其疑以引其端將來君子¶
<pb:KR2n0011_WYG_088-12a>¶
　其母以為妄與僭而不之正則予今日之心也嘉靖¶
　壬寅¶
　張雲章曰治書之家其與蔡氏異者元新安程氏直¶
　方著蔡傳辨正鄱陽余氏芑舒程氏葆舒著讀蔡傳¶
　疑蔡傳訂誤明嘉善袁氏仁有砭蔡編今其書不盡¶
　傳是編亦止見抄本顧未詳其出處¶
呂氏(柟/)尚書説疑¶
　　五卷¶
<pb:KR2n0011_WYG_088-12b>¶
　　　存¶
　張雲章曰此涇野門人因扣擊而得之其師者舉而¶
　筆之於編焦氏經籍志朱氏授經圗所載因問錄疑¶
　即其書也嘉靖己亥曾鏤版其門人汪尚庭序之¶
　　　　按呂氏書説吾鄉項鼎鉉孟璜曾刻之家塾¶
韓氏(邦竒/)書説¶
　　一卷¶
　　　未見¶
<pb:KR2n0011_WYG_088-13a>¶
汪氏(玉/)尚書存疑錄¶
　　二卷¶
　　　未見¶
　寧波府志汪玉字汝成鄞縣人正德戊辰進士歴巡¶
　撫順天都御史¶
王氏(崇慶/)書經説畧¶
　　一卷¶
　　　存¶
<pb:KR2n0011_WYG_088-13b>¶
　崇慶自序曰五經莫古於易其次莫如書易以道道¶
　之體所謂先天而天弗違書以道道之用所謂後天¶
　而奉天時其致一也然二帝以揖讓而官天下古未¶
　有也故其書皆曰典典主也主夫道也非三王比也¶
　先儒以其事可為後世之法故曰典失傳經之大㫖¶
　矣夫書先人之家傳慶讀有年矣五十而後再取讀¶
　之始若粗有得焉於是乃述四代而撮其要斷其義¶
　因名曰説畧聊復以備自考且為家塾童蒙之地云¶
<pb:KR2n0011_WYG_088-14a>¶
　爾¶
　蔣一葵曰葢聞尼父序書篇有一大義焉其間小節¶
　目不論也是故典謨禪繼也湯誥牧誓弔伐也太甲¶
　遷也大誥攝也顧命終也康王之誥始也他篇準是¶
　葢無無義者余讀王先生説畧而益信所聞也¶
王氏(道/)書億¶
　　四卷¶
　　　未見¶
<pb:KR2n0011_WYG_088-14b>¶
梅氏(鷟/)讀書譜¶
　　四卷¶
　　　存¶
尚書考翼¶
　　一卷¶
　　　存¶
　鷟自序曰甚矣儒之好怪也不論其世不稽其人惟¶
　怪之從當伏生傳經廿有八篇序一篇共二十九篇¶
<pb:KR2n0011_WYG_088-15a>¶
　以敎於齊魯之間如日月之行天人皆仰之是聖經¶
　之正也若乃孔壁所藏高祖過魯祀孔子時不言古¶
　文惠帝除挾書令時不言古文文帝求能治尚書時¶
　不言古文雖景帝時亦無一人言孔氏有古文者至¶
　孝武世延七八十年間聖孫孔安國者專治古文謂¶
　以今文讀之因以起其家降及東晉有高士曰皇甫¶
　謐者見安國書摧棄人不省惜造書二十五篇大序¶
　及傳冐稱安國古文以授外弟梁柳柳授臧曹曹授¶
<pb:KR2n0011_WYG_088-15b>¶
　梅頤遂獻上而施行焉人遂信為真安國書前此諸¶
　儒如王肅杜預晉初人鄭沖何晏韋昭三國人鄭𤣥¶
　趙岐馬融班固後漢人劉向歆張霸前漢人皆未見¶
　不曰逸書則曰今亡史漢所載絶無二十五篇影響¶
　其曰鄭沖蘇愉皆誣之耳又舜典篇首慎徽突出好¶
　事者遂造為南齊建武四年呉興姚方興於金陵大¶
　航頭偶見二十八字伏法未上隋開皇時始購求得¶
　之朱子曰古文東晉時始出前此諸儒皆未之見豈¶
<pb:KR2n0011_WYG_088-16a>¶
　不痛切而明快哉無而為有將以誰欺安國不言史¶
　記不載使聖人正經反附偽書以行世隋唐以來千¶
　餘年自呉先生纂言之外曾無一人為聖經之忠臣¶
　義士者豈不痛哉予在嚴陵時已作此譜草創未備¶
　今加修飾使古文廢興之由先後義僭之辨如指諸¶
　掌庶㡬裨纂言之所未備以承呉先生之志云¶
　陳第曰近世旌川梅鷟譸張立論其斷古文謂皇甫¶
　謐偽作集合諸傳記所引而補綴為之不知文本於¶
<pb:KR2n0011_WYG_088-16b>¶
　意意達而文成若彼此瞻顧勉强牽合則詞必有所¶
　不暢今如禹謨克艱二語謂本論語之為君難為臣¶
　不易不矜不伐謂本老子之夫惟不爭故天下莫能¶
　與爭滿招損謙受益謂本易之謙尊而光卑而不可¶
　踰不知宇宙殊時而一理聖賢異世而同心安得以¶
　其詞之相近也而遽謂其相襲乎又如人心道心則¶
　謂本之道經嘗考荀子曰舜之治天下不以事治而¶
　萬物成故道經曰人心之危道心之微誑者曰此虞¶
<pb:KR2n0011_WYG_088-17a>¶
　書語而云道經葢有道之經即虞書也今鷟指為道¶
　經豈别有所據耶又如五子之歌鬱陶乎余心顔厚¶
　有忸怩謂鬱陶取諸詩𦙍征之火炎崑岡玉石俱焚¶
　取諸三國志仲虺之慚德取諸季札曰聖人之𢎞也¶
　而猶有慚德口實取諸王孫圉曰以寡君為口實湯¶
　誥之降𠂻取諸夫差曰天降𠂻於呉伊訓從諫弗咈¶
　取諸班彪之從諫如流太甲升高陟遐取諸中庸之¶
　行遠自邇登高自卑咸有一德之觀德觀政取諸呂¶
<pb:KR2n0011_WYG_088-17b>¶
　氏春秋之引曰五世之廟可以觀怪萬夫之長可以¶
　生謀説命建邦設都取諸墨子尚同之篇泰誓離心¶
　離德取諸子太叔曰棄同即異是謂離德武成歸馬¶
　放牛取諸樂記旅獒為山九仞謂為山取諸論語九¶
　仞取諸孟子微子之命余嘉乃德取諸左氏王命管¶
　仲曰余嘉乃勲應乃懿德蔡仲之命致辟管叔于商¶
　囚蔡叔于郭鄰取諸祝鮀云管蔡惎間王室王於是¶
　乎殺管叔而蔡蔡叔周官致治于未亂保邦于未危¶
<pb:KR2n0011_WYG_088-18a>¶
　取諸老子為之未有圗之于未亂君陳勿辟勿宥取¶
　諸文王世子公曰宥之有司曰在辟畢命收放心取¶
　諸孟子求其放心而已矣君牙思其艱以圗其易取¶
　諸老子圗艱於其易伯冏交修不逮取諸楚語衛武¶
　公曰朝夕交戒我諸如此類難以悉數句疵其攘字¶
　剝其竊無非欲二十五篇古文盡廢之而後已然由¶
　君子觀之不可廢也何者二十五篇其㫖奧其文詞¶
　卑而高近而遠幽通鬼神明合禮樂故味道之士見¶
<pb:KR2n0011_WYG_088-18b>¶
　則書書則玩紬繹而浸漬歎息而詠歌擬議之以身¶
　化裁之以政定事功而成亹亹矣孰是書也而可以¶
　偽疑之乎¶
馬氏(理/)尚書疏義¶
　　　未見¶
霍氏(韜/)書解¶
　　　未見¶
舒氏(芬/)書論¶
<pb:KR2n0011_WYG_088-19a>¶
　　一卷¶
　　　存¶
王氏(漸逵/)讀書記¶
　　　未見¶
　漸逵自序曰予讀書至堯舜禹之相授受曰允執其¶
　中人心惟危道心惟微惟精惟一然後知聖學之大¶
　要也夫心也者天人相禪之機也而學也者又所以¶
　維持此心令其自作主宰無間斷而不息焉者也三¶
<pb:KR2n0011_WYG_088-19b>¶
　代盛王如湯之聖敬日躋文王之緝熙敬止武王之¶
　敬義警戒得於此者也太甲之仁義懲艾高宗之始¶
　終典學成王之緝熙光明勉乎此者也下至桀紂幽¶
　厲昧乎此者也故得此學然後能大其心大其心然¶
　後能崇其德崇其德然後能廣其業廣其業然後能¶
　成其治帝王而非此則無以同乎天地學者而非此¶
　則無以齊乎聖賢此讀書者之首務也外此而今文¶
　古文之異孔壁偽書之辨平易艱澁之證殘篇斷簡¶
<pb:KR2n0011_WYG_088-20a>¶
　之考此其末焉而已矣予之所深惜者孔安國不以¶
　科斗之字遍求譯於四方而劉歆校書之時秘府之¶
　藏猶在也而皆未嘗注意焉其能已於予之感乎¶
　¶
　¶
　¶
　¶
　¶
<pb:KR2n0011_WYG_088-20b>¶
　¶
　¶
　¶
　¶
　¶
　¶
　¶
　經義考卷八十八¶
