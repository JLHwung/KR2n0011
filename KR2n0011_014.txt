# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.314826
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷十四
<pb:KR2n0011_WYG_014-1a>¶
欽定四庫全書¶
　經義考卷十四¶
　　　　　　　　　　翰林院檢討朱彝尊撰¶
　　　易(十三/)¶
魏氏(徵/)周易義¶
　　六卷¶
　　　佚¶
　舊唐書魏徵字𤣥成鉅鹿曲城人李密召典書記竇¶
<pb:KR2n0011_WYG_014-1b>¶
　建徳署為起居舍人隱太子引直洗馬太宗引為詹¶
　事主簿及踐祚拜諌議大夫遷秘書監代王珪為侍¶
　中加左光祿大夫封鄭國公特進知門下事拜太子¶
　太師薨贈司空相州都督諡文貞¶
　　　　按是書新舊唐志均不載葢即史證口訣義¶
　　　　惟因荆南田鎬藏書目誤云魏鄭公撰而紹¶
　　　　興中秘書省續編到四庫闕書目亦載之昭¶
　　　　徳晁氏郡齋讀書志已紏其謬矣今仍著於¶
<pb:KR2n0011_WYG_014-2a>¶
　　　　錄慮洽聞者擿其闕漏也¶
孔氏(頴逹/)等周易正義¶
　　舊唐志十四卷(中興書目同新/唐志作十六卷)¶
　　　存¶
　新唐書傳孔頴逹字仲逹冀州衡水人太宗平洛授¶
　文學舘學士遷國子愽士貞觀初封曲阜縣男轉給¶
　事中除國子司業嵗餘以太子右庶子兼司業加散¶
　騎常侍爵為子久之拜祭酒後致仕卒陪葬昭陵贈¶
<pb:KR2n0011_WYG_014-2b>¶
　太常卿諡曰憲初頴逹與顔師古司馬才章王恭王¶
　談受詔撰五經義訓凡百餘篇號義贊詔改為正義¶
　云雖包貫異家為詳愽然其中不能無謬冗愽士馬¶
　嘉運較正其失至相譏詆有詔更令裁定功未就永¶
　徽二年詔中書門下與國子三舘愽士𢎞文舘學士¶
　考正之於是尚書左僕射于志寧右僕射張行成侍¶
　中高季輔就加增損書始布下¶
　新唐書志國子祭酒孔頴逹顔師古司馬才章王㳟¶
<pb:KR2n0011_WYG_014-3a>¶
　太學愽士馬嘉運太學助教趙乾叶王談于志寧等¶
　奉詔撰四門愽士蘓徳融趙𢎞智覆審¶
　崇文總目唐太尉長孫無忌與諸儒刋定宋朝端拱¶
　初國子祭酒孔維等奉詔是正其言主申王學云¶
　頴逹序曰夫易者象也爻者效也聖人有以仰觀俯¶
　察象天地而育群品雲行雨施效四時以生萬物若¶
　用之以順則兩儀序而百物和若行之以逆則六位¶
　傾而五行亂故王者動必則天地之道不使一物失¶
<pb:KR2n0011_WYG_014-3b>¶
　其性行必恊隂陽之宜不使一物受其害故能彌綸¶
　宇宙酬酢神明宗社所以無窮風聲所以不朽非夫¶
　道極𤣥妙孰能與於此乎斯乃乾坤之大造生靈之¶
　所益也若夫龍出於河則八卦宣其象麟傷於澤則¶
　十翼彰其用業資九聖時歴三古及秦亡金鏡未墜¶
　斯文漢理珠囊重興儒雅其傳易者西都則有丁孟¶
　京田東都則有荀劉馬鄭大體更相祖述非有絶倫¶
　惟魏世王輔嗣之注獨冠古今所以江左諸儒並傳¶
<pb:KR2n0011_WYG_014-4a>¶
　其學河北學者罕能及之江南義疏十有餘家皆辭¶
　尚虚𤣥義多浮誕原夫易理難窮雖復𤣥之又𤣥至¶
　於垂範作則便是有而教有若論住内住外之空就¶
　能就所之說斯乃義渉於釋氏非為教於孔門也既¶
　背其本又違於注至若復卦云七日來復並解云七¶
　日當為七月謂陽氣從五月建午而消至十一月建¶
　子始復所歴七辰故云七月今按輔嗣注云陽氣始¶
　剝盡至來復時凡七日則是陽氣剝盡之後凡經七¶
<pb:KR2n0011_WYG_014-4b>¶
　日始復但陽氣雖建午始消至建戌之月陽氣猶在¶
　何得稱七月來復故鄭康成引易緯之說建戌之月¶
　以陽氣既盡建亥之月純陽用事至建子之月陽氣¶
　始生隔此純隂一卦卦主六日七分舉其成數言之¶
　而云七日來復仲尼之緯分明輔嗣之注若此康成¶
　之說遺跡可尋輔嗣注之於前諸儒背之於後考其¶
　義理其可通乎又蠱卦云先甲三日後甲三日輔嗣¶
　注云甲者創制之令又若漢世之時甲令乙令也輔¶
<pb:KR2n0011_WYG_014-5a>¶
　嗣又云令洽乃誅故後之三日又㢲卦云先庚三日¶
　後庚三日輔嗣注云申命令謂之庚輔嗣又云甲庚¶
　皆申命之謂也諸儒同於鄭氏之說以為甲者宣令¶
　之日先之三日而用辛也欲取改新之義後之三日¶
　而用丁也取其丁寧之義王氏注意本不如此而又¶
　不顧其注妄作異端今既奉勑刪定考察其事必以¶
　仲尼為宗義理可詮先以輔嗣為本去其蕐而取其¶
　實欲使信而有徵其文簡其理約寡而制衆變而能¶
<pb:KR2n0011_WYG_014-5b>¶
　通仍恐鄙才短見意未周盡謹與朝散大夫行大學¶
　愽士臣馬嘉運守大學助教臣趙乾叶等對共叅議¶
　詳其可否至十六年又奉勑與前修疏人及給事郎¶
　守四門愽士上騎都尉臣蘓徳融等對勑使趙𢎞智¶
　覆更詳審為之正義凡十有四卷庻望上裨聖道下¶
　益將來故序其大略附之卷首爾¶
　歐陽修曰于志寧撰孔頴逹碑質於唐書列傳字有¶
　不同傳云字仲逹碑云字冲逺可以正傳之謬¶
<pb:KR2n0011_WYG_014-6a>¶
　張唐英曰頴逹周易正義發明三聖之㫖通貫萬化¶
　之藴其亦深於易乎¶
　陳振孫曰序云十四卷舘閣書目亦云今本止十三¶
　卷按五經正義本唐貞觀中頴逹與顔師古等受詔¶
　撰五經義贊後改正義愽士馬嘉運駁正其失永徽¶
　二年中書門下于志寧等考訂增損書始布下其實¶
　非一手一足之力世但稱孔疏耳其說専釋一家注¶
　文為正¶
<pb:KR2n0011_WYG_014-6b>¶
　程珌曰自王弼以後江南義疏祖尚虚無至唐孔頴¶
　逹辨析音義頗為當時所宗然至於聖賢用心斯道¶
　大綂固未之深及也¶
　黄震曰陸徳明顔師古孔頴逹訓詁之學用意良苦¶
　如漢馬鄭之流矣¶
　胡一桂曰易正義大槩因王弼韓康伯注為之解釋¶
　敷演於義理象數之學未能卓然有所見也¶
　王褘曰孔頴逹撰定諸經之疏號曰正義自是以來¶
<pb:KR2n0011_WYG_014-7a>¶
　著為定論凡不本於正義者謂之異端誠學者之宗¶
　師百世之所取信也¶
　　　　按葉氏菉竹堂書目有長孫無忌周易要義¶
　　　　五册凡十八卷無鍚秦對巖前軰今有其書¶
　　　　大略與正義相同考正義即係無忌刋定非¶
　　　　别一書也¶
周易𤣥談¶
　　六卷¶
<pb:KR2n0011_WYG_014-7b>¶
　　　佚¶
　董真卿曰頴逹與顔師古等同撰周易正義又撰𤣥¶
　談六卷¶
　　　　按紹興書目有之¶
陸氏(徳明/)周易文句義疏¶
　　唐志二十四卷(本傳二/十卷)¶
　　　佚¶
周易大義(唐志作文/外大義)¶
<pb:KR2n0011_WYG_014-8a>¶
　　隋志二卷¶
　　　佚¶
　舊唐書陸徳明蘇州吳人太宗徵為秦府文學舘學¶
　士貞觀初拜國子愽士封英縣男¶
　新唐書陸元朗字徳明以字行隋大業初為太學愽¶
　士世稱左氏有徐文逺禮有褚徽詩有魯逹易有陸¶
　徳明皆一時冠¶
周易釋文¶
<pb:KR2n0011_WYG_014-8b>¶
　　唐志一卷¶
　　　存¶
　陳振孫曰多援漢魏以前諸家說葢唐初諸書皆在¶
　也卦首注某宫某世用京房說¶
王氏(𤣥度/)周易注¶
　　舊唐志十卷¶
　　　佚¶
　册府元龜王𤣥度為校書郎貞觀十六年十月上其¶
<pb:KR2n0011_WYG_014-9a>¶
　所注尚書毛詩周易并義次三卷與舊解尤别者一¶
　百九十餘條付學官詳其可否諸儒皆因習先師譏¶
　其穿鑿𤣥度隨方應答竟不肯屈太宗欲廣見聞並¶
　納之秘府¶
任氏(希古/)周易注¶
　　唐志十卷¶
　　　佚¶
　計敏夫曰任希古字敬臣棣州人舉孝亷虞世南噐¶
<pb:KR2n0011_WYG_014-9b>¶
　其人為𢎞文閣學士終太子舍人¶
薛氏(仁貴/)周易新注本義¶
　　唐志十四卷¶
　　　佚¶
　舊唐書仁貴絳州龍門人右領軍衛將軍檢校代州¶
　都督贈左驍衛將軍¶
　歐陽棐曰苖仁客撰薛仁貴碑云薛禮字仁貴河東¶
　汾陽人¶
<pb:KR2n0011_WYG_014-10a>¶
李氏(淳風/)周易𤣥義¶
　　通志三卷¶
　　　佚¶
周易薪㝠軌¶
　　通志一卷¶
　　　未見¶
　舊唐書李淳風岐州雍人愽渉羣書尤明天文厯算¶
　隂陽之學貞觀初直太史局除太常愽士尋轉太史¶
<pb:KR2n0011_WYG_014-10b>¶
　丞遷太史令¶
　　　　按是書一齋書目有之¶
袁氏(天綱/)易鏡𤣥要¶
　　通志一卷¶
　　　佚¶
　舊唐書袁天綱益州成都人隋大業中為資官令武¶
　徳初蜀道使詹俊赤牒受火井令¶
隂氏(𢎞道/)周易新論傳疏(𢎞或/作洪)¶
<pb:KR2n0011_WYG_014-11a>¶
　　唐志十卷¶
　　　佚¶
　新唐書志顥子臨渙令¶
　崇文總目洪道世其父顥之業雜采子夏孟喜等十¶
　八家之說叅訂其長合七十二篇於易有助云¶
　　　　按紹興闕書目有之¶
王氏(勃/)周易發揮¶
　　唐志五卷¶
<pb:KR2n0011_WYG_014-11b>¶
　　　佚¶
　楊烱曰君所著周易窮於晋卦¶
　舊唐書勃字子安綘州龍門人年未及冠應幽素舉¶
　及第上元二年往交趾省父渡南海墮水而卒勃好¶
　著書撰周易發揮五卷亡後並多遺失¶
　新唐書勃嘗讀易夜夢若有告者曰易有太極子勉¶
　思之寤而作易發揮數篇至晋卦㑹病止¶
崔氏(憬/)周易探𤣥¶
<pb:KR2n0011_WYG_014-12a>¶
　　　佚¶
　李鼎祚曰崔氏探𤣥病諸先逹(謂大/衍說)及乎自料未免¶
　小疵¶
　　　　按崔憬時代莫考李鼎祚集解引用最多稱¶
　　　　為新義中援孔疏其為唐人無疑矣¶
趙氏(㽔/)注關子明易傳¶
　　一卷¶
　　　存¶
<pb:KR2n0011_WYG_014-12b>¶
　㽔自序曰㽔非聖人五十安能知天命然從事於易¶
　雖亂離中未嘗釋卷葢天命深微莫研其極而子明¶
　之傳㽔粗通之然恨此書亡篇過半今所得者無能¶
　詮次但隨文義解注庶學者觸類而長當自知之爾¶
　孫光憲曰㽔梓州鹽亭人愽學韜鈐長於經世夫婦¶
　俱有𨼆操不應辟召¶
　祝穆曰㽔篤學不仕與李白善嘗著書號長短經¶
　曹學佺曰㽔梓州人李白嘗師事之所謂趙徴君也¶
<pb:KR2n0011_WYG_014-13a>¶
張氏(弧/)周易王道小疏¶
　　宋志五卷(紹興書/目十卷)¶
　　　佚¶
　　　　按世所傳卜子夏易晁景迂謂是張弧偽作¶
　　　　而弧自有王道小疏惜其書不傳無從辨其¶
　　　　辭㫖之異同也弧未詳何時人所著素履子¶
　　　　三卷題曰唐將仕郎試大理寺評事考子夏¶
　　　　易傳開元中即詔儒官詳定而資州李氏集¶
<pb:KR2n0011_WYG_014-13b>¶
　　　　解屢引之意其為唐初人乎¶
王氏(隠/)周易要削¶
　　宋志三卷¶
　　　佚¶
　胡一桂曰自題丘園子王𨼆自序云總康成輔嗣輩¶
　所説曰要削者言撮其要也稱天寶庚寅知為唐人¶
李氏(鼎祚/)周易集解(新唐書作/集注周易)¶
　　新唐志十七卷(中興書目/通考十卷)¶
<pb:KR2n0011_WYG_014-14a>¶
　　　存¶
　中興書目集解十卷唐著作郎李鼎祚集子夏孟喜¶
　京房馬融荀爽鄭康成劉表何晏宋衷虞翻陸績干¶
　寳王肅王輔嗣姚信王廙張璠向秀王凱冲侯果蜀¶
　才翟𤣥韓康伯劉瓛何妥崔憬沈驎士盧氏崔覲孔¶
　頴逹等凡三十餘家附以九家易乾鑿度凡十七篇¶
　其所取苟虞之說為多¶
　中興藝文志李鼎祚易宗鄭康成排王弼¶
<pb:KR2n0011_WYG_014-14b>¶
　鼎祚自序曰原夫權輿三教鈐鍵九流實開國承家¶
　修身之正術也自卜啇入室親授微言傳注百家綿¶
　歴千古雖競有穿鑿猶未測淵深惟王鄭相沿頗行¶
　於代鄭則多叅天象王乃全釋人事且易之為道豈¶
　偏滯於天人者哉致使後學之徒紛然淆亂各修局¶
　見莫辨源流天象逺而難尋人事近而易習則折楊¶
　皇蕐嗑然而笑方以類聚其在茲乎臣少慕𤣥風游¶
　心墳籍歴觀炎漢迄今巨唐採羣賢之遺言議三聖¶
<pb:KR2n0011_WYG_014-15a>¶
　之幽賾集虞翻荀爽三十餘家刋輔嗣之野文補康¶
　成之逸象各列名義共契𤣥宗先儒有所未詳然後¶
　輒加添削每至章句僉列發揮俾童䝉之流一覽而¶
　悟逹觀之士得意亡言當仁既不讓於師論道豈慙¶
　於前哲至如卦爻彖象理渉重𤣥經注文言書之不¶
　盡别撰索隱錯綜根萌音義兩存詳之明矣其王氏¶
　畧例得失相叅采葑采菲無以下體仍附經末式廣¶
　未聞凡成一十卷以貽同好冀將來君子無所疑焉¶
<pb:KR2n0011_WYG_014-15b>¶
　計用章後序曰易之為書無所不通大焉天地之變¶
　細之鱗介之動數宜象索惟神之測聖師歿七十弟¶
　子喪後出之師各専其習故同異派焉晋魏之際傳¶
　者尤衆獨王氏為異摘去拘滯特論人事葢得聖人¶
　所以為易之意是以歴代貴之列諸學官學者誦焉¶
　諸儒章句遂廢不著非好古愽雅人間鮮有傳者慶¶
　&KR0851;壬午相府策賢良六題一出此書素未嘗見賢良¶
　多下者是冬予放謪北歸復官漢東至淮安太守平¶
<pb:KR2n0011_WYG_014-16a>¶
　陽公館焉公先徳學士蜀之儒宗名為愽古因間以¶
　請遂出先學士所藏李氏易本俾予與其子彦孚習¶
　焉其書㑹數十章句取其合者著之其解卦異者家¶
　世變正時來旁通互採頗為煩悉若何范之為春秋¶
　者其所取荀慈明虞仲翔為多而斥王氏李氏之志¶
　也彦孚既授卒業且欲中都官文與先學士之意因¶
　緘别本屬所親眉陽孫景初募工刋刻以廣傳布噫¶
　此書意例雖異其精者連環錯綜者有理證似非一¶
<pb:KR2n0011_WYG_014-16b>¶
　人之學所能舉意仲尼之後師師相承以及翻爽豈¶
　易之道天地人鬼神萬化巨細無不貫後之學者不¶
　能兼明直順所聞言之邪古之能事亡逸者多矣後¶
　或有惜之者况此書聖賢之遺㫖所存乎他日有沉¶
　深志古得之怡然以自廣斯亦平陽氏之世徳也慶¶
　&KR0851;甲申七月¶
　晁公武曰鼎祚集解皆避唐諱又取序卦各冠雜卦¶
　之首其序云刋輔嗣之野文補康成之逸象葢宗鄭¶
<pb:KR2n0011_WYG_014-17a>¶
　學者也隋書經籍志所錄易類六十九部今所有五¶
　部而巳關朗不載於目乾鑿度自是緯書焦贑易林¶
　又屬卜筮子夏書或云張弧偽為然則隋志所錄舍¶
　王弼書皆未得見也獨鼎祚所集諸家之說時可見¶
　其大㫖唐錄稱鼎祚書十七卷今所有止十卷葢亦¶
　失其七惜哉¶
　李燾曰鼎祚自序止云十卷無亡失也¶
　陳振孫曰隋唐以前易家諸書逸不傳者頼此書猶¶
<pb:KR2n0011_WYG_014-17b>¶
　見其一二而所取於荀虞者尤多九家者漢淮南王¶
　所聘明易者九人荀爽嘗為之集解陸氏釋文所載¶
　說卦易象本於九家易¶
　朱睦㮮序曰唐藝文志稱李鼎祚集注周易十七卷¶
　據鼎祚自序云十卷而首尾俱全初無亡失不知唐¶
　史何所據而云十七卷也崇文總目及邯鄲圖書志¶
　亦稱七篇逸葢承唐史之誤耳鼎祚解經多避唐諱¶
　又取序卦冠於各卦之首所引有子夏孟喜焦贛京¶
<pb:KR2n0011_WYG_014-18a>¶
　房馬融荀爽鄭𤣥劉表何晏宋衷虞翻陸績干寳王¶
　肅王弼姚信王廙張璠向秀王凱冲侯果蜀才翟𤣥¶
　韓康伯劉瓛何妥崔憬沈驎士盧氏崔覲伏曼容孔¶
　頴逹凡三十二家又引九家易乾鑿度諸說義有未¶
　詳鼎祚乃加增削予嘗綜其義例葢宗鄭學者也自¶
　商瞿之後注易者百家而鄭氏𤣥王氏弼為最顯鄭¶
　之學主象數王之學主名理漢晋以來二氏學並立¶
　至劉宋初顔延之為祭酒黜鄭置王時陸澄王濟軰¶
<pb:KR2n0011_WYG_014-18b>¶
　皆以為不可自是汾陽諸儒多主於鄭江左及青齊¶
　多主於王唐興孔頴逹受詔撰定五經正義於易獨¶
　取王𫝊而鄭學遂廢先代専門之業亦復不𫝊可勝¶
　嘆哉夫易有聖人之道四焉世之言理義之學者以¶
　其辭耳象變與占其可闕乎昔吳季札之魯觀樂見¶
　易象喜曰周禮盡在魯矣是故象者易之源也象成¶
　而有辭辭著而後有變變見而後有占若乃顓尚文¶
　辭不復推原大𫝊天人之道岐而為二可乎康成去¶
<pb:KR2n0011_WYG_014-19a>¶
古未逺其所纂述必有所本鼎祚恐其失墜以廣其¶
　說均之為有裨於易者也是編刻自宋季人間希有¶
　存者頃嵗予得之李中麓氏復用校梓以𫝊欲使聖¶
　人之道不致偏滯而自漢迄唐三十家之言亦不至¶
　埃滅弗聞也鼎祚資州人仕唐為秘閣學士以經術¶
　稱於時及閱唐列傳與蜀志俱不見其人豈遺之耶¶
　抑别有所載耶因附論著於此以俟愽雅者考焉¶
　潘恭定公序曰此唐李氏鼎祚所輯易解刻之者我¶
<pb:KR2n0011_WYG_014-19b>¶
　明宗室西亭氏也六經之道大矣而易之為原自古¶
　庖犧氏之王天下始畫八卦重之為六十四周文王¶
　作卦辭公旦作爻辭孔子繫之以十翼所以闡隂陽¶
　之秘發天地之房者斯其至哉語有之乾坤毁則無¶
　以見易言易與天地相始終也自卜商以後傳注百¶
　家惟王鄭為衆所宗頗行於代李氏謂鄭則多叅天¶
　象王乃全釋人事易之為道豈偏滯於天人哉於是¶
　採摭遺言歴漢迄唐集虞翻荀爽三十餘家刋輔嗣¶
<pb:KR2n0011_WYG_014-20a>¶
　之野文補康成之逸象其用意勤矣夫二氣運行彰¶
　往察來莫賾於天道而八象備之消息盈虚其數不¶
　可略也貞悔相因雜物撰徳莫辨於人事而六位窮¶
　之乘承失得其理不可遺也故曰易也者天人之間¶
　者也孰或合之而孰或離之李之宗鄭斥王過矣迨¶
　及有宋儒道彰明若正叔程氏之易傳晦庵朱子之¶
　本義皆淵源王學而二書沛然大行於時近世因之¶
　立於學官凡師之所以教弟子所肄習者獨宗朱子¶
<pb:KR2n0011_WYG_014-20b>¶
　是故童㓜而顓一藝白首而或未能言葢安於所習¶
　毁所不見卒以自蔽此學者之通患也儒先有言隋¶
　唐以前易家諸書逸不復傳頼李氏此書猶見其一¶
　二然則是編何可廢哉西亭氏者負陳思之軼才慕¶
　河間之大雅詞翰踔絶躋古作者之塗邇年好易濳¶
　心韋編遂以所得宋本募善工刻之以廣傳布詎不¶
　謂知本者耶今夫崑崙之水其發源也溔瀁無垠演¶
　而為河流滙而為滄海至於海而水之觀盡矣羲文¶
<pb:KR2n0011_WYG_014-21a>¶
　周孔之易辟則崑崙之源也李氏之集解辟則河之¶
　衆流也程朱之傳義辟則海之㑹歸也是故由集解¶
　而溯四聖之微言則其端倪可測矣由集解而徵程¶
　朱之著述則其脈絡益明矣傳云先王之祭川先河¶
　而後海或原或委之謂務本然則是編之刻其先河¶
　之義也夫刻既完授余讀之且屬余序余遂詮次其¶
　畧俾後之覽者有所考焉¶
　　　　按資州有李鼎祚讀書臺見袁桷清容居士¶
<pb:KR2n0011_WYG_014-21b>¶
　　　　集易集解所采中興書目止列三十家此外¶
　　　　尚有伏曼容姚規朱仰之及彭城蔡景君說¶
易髓¶
　　宋志三卷¶
　　　佚¶
郭氏(京/)易舉正¶
　　宋志三卷¶
　　　存¶
<pb:KR2n0011_WYG_014-22a>¶
　崇文總目唐蘇州司户叅軍郭京撰京世授五經得¶
　王輔嗣韓康伯手寫易經比世所行或頗差駮故舉¶
　正其訛而著於篇¶
　中興書目京自序言得王輔嗣韓康伯手寫定本比¶
　校今所習者或將經入注用注作經小象中間以下¶
　句反居其上爻辭注内移後義却處於前兼有脫遺¶
　二字顚倒謬誤者並依定本舉正其訛總一百三十¶
　五處二百七十三字¶
<pb:KR2n0011_WYG_014-22b>¶
　晁公武曰京自稱家藏王韓手札周易本及石經校¶
　正一百三十五處二百七十三字蓋以繇彖相正有¶
　闕漏處可推而知託云得韓王手札及石經耳如渙¶
　之繇利渉大川下有利貞字而彖辭無之則增入漸¶
　之繇女歸吉下無也字而彖辭有之則削去他如此¶
　類¶
　洪邁曰易舉正三卷云曾得王輔嗣韓康伯手寫注¶
　定傳授真本比校今世流行本及國學郷貢舉人等¶
<pb:KR2n0011_WYG_014-23a>¶
　本舉正其訛凡一百三節今畧取其明白者二十處¶
　載於此坤初六履霜堅氷至象曰履霜隂始凝也馴¶
　致其道致堅氷也今本於象文霜字下誤增堅氷二¶
　字屯六三象曰即鹿無虞何以從禽也今本脫何字¶
　師六五田有禽利執之無咎元本之字行書向下引¶
　脚稍類言字轉寫相仍故誤作言觀注義亦全不作¶
　言字釋也比九五象曰失前禽舍逆取順也今本誤¶
　倒其句賁亨不利有攸往今本不字誤作小字剛柔¶
<pb:KR2n0011_WYG_014-23b>¶
　交錯天文也文明以止人文也注云剛柔交錯而成¶
　文焉天之文也今本脫剛柔交錯一句坎卦習坎上¶
　脫坎字姤九四包失魚注云有其魚故失之也今本¶
　誤作无魚蹇九三往蹇來正今本作來反困初六象¶
　曰入于幽谷不明也今本谷字下多幽字鼎彖聖人¶
　亨以享上帝以飬聖賢註云聖人用之上以享上帝¶
　而下以飬聖賢今本正文多而大亨三字故注文亦¶
　誤增大亨二字震彖曰不喪匕鬯出可以守宗廟社¶
<pb:KR2n0011_WYG_014-24a>¶
　稷以為祭主也今本脫不喪匕鬯一句漸象曰君子¶
　以居賢徳善風俗注曰賢徳以止㢲則居風俗以止¶
　㢲乃善今本正文脫風字豐九四象遇其夷主吉志¶
　行也今文脫志字中孚彖豚魚吉信及也今本及字¶
　下多豚魚二字小過彖柔得中是以可小事也今本¶
　脫可字而事字下誤增吉字六五象曰密雲不雨巳¶
　止也注陽巳止下故也今本正文作巳上故注亦誤¶
　作陽巳上故止也既濟彖曰既濟亨小小者亨也今¶
<pb:KR2n0011_WYG_014-24b>¶
　本脫一小字繫辭二多譽四多懼注云懼近也今本¶
　誤以近也字為正文而注中又脫懼字雜卦䝉稚而¶
　著今本稚誤作雜字予頃於福州道藏中見此書而¶
　傳之及在後省見晁公武所進易解多引用之世罕¶
　有其書也¶
　李燾曰京此書使經傳不相混亂殘闕復為眞全頗¶
　有益於學者然能研諸侯之慮衍侯之字成言乎艮¶
　當作誠若此等京葢未知豈王韓舊本固不免訛舛¶
<pb:KR2n0011_WYG_014-25a>¶
　耶京開元後人故所為書不得著錄本末亦未詳要¶
　可惜云¶
　趙汝楳曰郭京作舉正自以為得王弼韓康伯手寫¶
　注定傳授眞本於今易有所損益凡一百三條坤初¶
　六象曰履霜堅氷隂始凝也京本無堅氷二字按此¶
　乃舉爻辭以通文義謂言履霜而遽及氷者霜為隂¶
　凝之極故言始凝以明堅氷之漸儻云堅氷但云始¶
　凝則始字無因而發或者京因魏許芝之對而云爾¶
<pb:KR2n0011_WYG_014-25b>¶
　卜史一時之言可據以改經耶比九五象曰舍逆取¶
　順失前禽也京本失前禽在舍逆取順之上意彼以¶
　釋辭在上爻辭在下乃倒顚之案小象類此頗多恒¶
　九四曰田無禽象曰久非其位安得禽也解初六曰¶
　无咎象曰剛柔之際義无咎也旅九三曰喪其僮僕¶
　象曰以旅與下其義喪也凡是與此正同此聖人互¶
　文明理之妙庸可臆改夫易全書也後人猶挾王韓¶
　之名以更古文他經何望焉¶
<pb:KR2n0011_WYG_014-26a>¶
　王應麟曰旅初六斯其所取灾王輔嗣注云為斯賤¶
　之役郭京謂斯合作㒋愚按後漢左雄傳職斯祿薄¶
　注云斯賤也不必改㒋字¶
　黄宗炎曰郭氏易舉正文其義較長於今本¶
　¶
　¶
　¶
　¶
<pb:KR2n0011_WYG_014-26b>¶
　¶
　¶
　¶
　¶
　¶
　¶
　¶
　經義考卷十四¶
