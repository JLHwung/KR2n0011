# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.979914
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷五十
<pb:KR2n0011_WYG_050-1a>¶
欽定四庫全書¶
　經義考卷五十¶
　　　　　　　　　　翰林院檢討朱彝尊撰¶
　　　易(四十九/)¶
劉氏(誠/)周易衍辭¶
　　　未見¶
　黄虞稷曰誠字敬之雞澤人天順丁丑進士官至湖¶
　廣布政司參議其書專辨焦氏納甲飛伏之非¶
<pb:KR2n0011_WYG_050-1b>¶
沈氏(瑤/)易經比類¶
　　一卷¶
　　　未見¶
　　　　按登科錄沈瑤有二一南直𨽻山陽人天順¶
　　　　丁丑進士一武功左衞人嘉靖癸丑進士撰¶
　　　　書者未詳何人¶
吾氏(哻/)周易傳義㑹同¶
　　　未見¶
<pb:KR2n0011_WYG_050-2a>¶
　范路曰吾哻字景端衢州開化人天順己夘舉人為¶
　江浦教諭時人稱曰文山先生章楓山志其墓¶
張氏(元禎/)周易要語¶
　　　未見¶
　范路曰元禎字廷祥南昌人天順庚辰進士官至吏¶
　部左侍郎學者稱東白先生¶
羅氏(璟/)周易程朱異同¶
　　　未見¶
<pb:KR2n0011_WYG_050-2b>¶
　姓譜璟字明仲南城人天順甲申進士第三厯國子¶
　監祭酒¶
盧氏(璣/)河圖衍義¶
　　　未見¶
　繆泳曰璣浙江松陽人天順甲申進士¶
姚氏(綬/)大易天人合㫖¶
　　　未見¶
　俞汝言曰姚綬字公綬嘉善人天順甲申進士官監¶
<pb:KR2n0011_WYG_050-3a>¶
　察御史嘗著大易天人合㫖而里中無有儲藏者葢¶
　名為書畫所掩也¶
金氏(旅/)易意¶
　　　未見¶
　括蒼彚紀金旅字崇吉麗水人天順間嵗貢生仕為¶
　雲南永昌府判¶
桑氏(悦/)易抄¶
　　　未見¶
<pb:KR2n0011_WYG_050-3b>¶
　悦自述曰愚於孔子彖辭中發文王卦辭之意成朱¶
　子志也　又曰愚於易抄説理以程子為主而輔以¶
　諸儒之論或寓鄙見於其間至後始言象占亦不失¶
　文公本意也　又曰愚於易抄欲每卦先宓犧畫次¶
　文王卦下繫辭又次則周公六爻辭始以孔子釋象¶
　爻等辭繼於後而文言繫辭等仍各自為卷庶幾四¶
　聖之易不亂而學者亦易於觀覽後得先儒董真卿¶
　所注之易已先得吾心遂用其例¶
<pb:KR2n0011_WYG_050-4a>¶
　錢陸燦曰悦字民懌常熟人成化乙酉鄉薦除泰和¶
　訓導遷長沙通判調栁州¶
羅氏(倫/)周易説㫖¶
　　四卷¶
　　　存¶
　言行錄倫字彝正江西永豐人成化丙戌進士第一¶
　授翰林院修撰疏奏大學士李賢奪情非是落職提¶
　舉泉州市舶司明年召還復官改南京尋以疾辭歸¶
<pb:KR2n0011_WYG_050-4b>¶
　開門授徒日以注經為業垂十年卒於退居之金牛¶
　山後追諡文毅¶
張氏(昇/)易爻用九六説¶
　　一篇¶
　　　存¶
　沈進曰張昇南城人成化己丑進士第一厯官太子¶
　太保禮部尚書諡文僖¶
談氏(綱/)讀易愚慮¶
<pb:KR2n0011_WYG_050-5a>¶
　　二卷¶
　　　存¶
　綱自述曰綱愚且弱而多病心雖嗜經口不能誦日¶
　惟玩索文義而已慮之所及多與傳注不合心不能¶
　安欲質人而言訥存疑久矣於兹衰老遺忘頗多閒¶
　中筆其一二以付兒輩相與就正有道時正徳改元¶
　丙寅春¶
易攷圖義¶
<pb:KR2n0011_WYG_050-5b>¶
　　一卷¶
　　　存¶
卜筮節要¶
　　一卷¶
　　　存¶
　綱自序曰易之用莫妙於卜筮所謂神以知來也莫¶
　難於卜筮所謂極數知來也八卦定吉凶吉凶生大¶
　業又孰要於卜筮哉大衍畢天下之能事何可不講¶
<pb:KR2n0011_WYG_050-6a>¶
　夫幽贊神明而生蓍衍之由也參天兩地而倚數衍¶
　之法也觀變陰陽衍天道也發揮剛柔衍地道也和¶
　順道徳而理於義窮理盡性以至於命衍人道之極¶
　功也所係如此可不講夫¶
易義雜言¶
　　一卷¶
　　　存¶
易指攷辨¶
<pb:KR2n0011_WYG_050-6b>¶
　　一卷¶
　　　存¶
　綱自序曰康節邵氏天分甚髙數學甚精二程雖曰¶
　外之亦莫屈其雄論天下學士望風而靡孰敢抗衡¶
　然而不本聖經本乎李穆之傳掠乎揚京之緖數其¶
　數而非易之所謂數理其理而非易之所謂理專先¶
　天而略後天律乎聖經其誤多矣此易考圖義所由¶
　作也然初亦不肯直言其誤惟自立説以明易耳而¶
<pb:KR2n0011_WYG_050-7a>¶
　人之惑者既深其牖不啓吾約何納不直則道不見¶
　我且直之愚能已哉於是申明則圖之義以窮其源¶
　中推别卦之義以泝其流末即源流以明其誤以翼¶
　圖義直且辨矣語曰予豈好辨哉予不得已也¶
　曹溶曰綱無錫人成化己丑進士¶
謝氏(理/)周易解¶
　　　未見¶
　太平府志謝理字一卿成化壬辰進士著周易春秋¶
<pb:KR2n0011_WYG_050-7b>¶
　解¶
洪氏(貫/)周易解疑¶
　　　未見¶
　錢陸燦曰貫字唯卿鄞縣人成化丁酉舉人從化知¶
　縣¶
葉氏(應/)易卦方位次序圖¶
　　一卷¶
　　　未見¶
<pb:KR2n0011_WYG_050-8a>¶
　廣東通志葉應字子唯歸善人成化戊戌進士廣西¶
　慶逺知府¶
吳氏(璉/)周易訂疑¶
　　　未見¶
　南海縣志吳璉字美中成化甲辰進士知含山進賢¶
　二縣事¶
李氏(承恩/)易大義¶
　　　佚¶
<pb:KR2n0011_WYG_050-8b>¶
　陸元輔曰承恩嘉魚人成化甲辰進士¶
蔡氏(清/)周易䝉引¶
　　二十四卷¶
　　　存¶
　人物考蔡清字介夫晉江人成化甲辰進士除禮部¶
　主事改吏部厯員外尋遷禮部郎中出為江西提學¶
　副使忤寧藩遂致仕正徳三年起南京國子監祭酒¶
　未至卒¶
<pb:KR2n0011_WYG_050-9a>¶
　嘉靖八年直𨽻松江府推官蔡存逺奏臣聞君道莫¶
　先乎立教立教莫重乎經術漢求遺書而置五經博¶
　士唐開𢎞文而集五經注疏雖未還乎粹古要為知¶
　所先務也矧五經之首實惟周易始自伏羲畫卦而¶
　周文係以彖爻孔子贊以十傳四聖之精具於是焉¶
　其後王弼談𤣥京房演數去古益逺學失真傳爰至¶
　宋儒得其宗㫖惟程之易傳朱之本義然讀者多枝¶
　蔓於辭而卒莫究於理明而復晦弊也久矣竊念臣¶
<pb:KR2n0011_WYG_050-9b>¶
　父蔡清少習易經頗能心契自鄉解而登甲科由督¶
　學而擢祭酒仕宦所至專意講易門徒相授無慮千¶
　數舉世謬稱以為專門焉者悼世俗之見執泥象辭¶
　而支離於形下宗程朱之言研究陰陽而特達於虛¶
　中觀先天後天而漸悟洞太極無極以深造手不停¶
　披迄裁衆説積有成編僭名䝉引向惟藏之篋笥若¶
　有待於明時不幸謝世未及獻呈而臣忝舉鄉闈叨¶
　登甲第所以蒙陛下之恩澤而進身者皆臣父教以¶
<pb:KR2n0011_WYG_050-10a>¶
　一經而致然也臣不自揣敬用謄寫上塵陛下乙夜¶
　之覽倘或有取其一得庶幾足發乎經學伏望陛下¶
　煥發徳音俯賜收納貯之内閣以備昭代專經之説¶
　頒之禮部以開天下諸生之學則億兆臣民仰見陛¶
　下右文之治皆顒顒然以興起而通今學古之士將¶
　輩出以效用矣為此將臣父蔡清所著易經䝉引每¶
　部二十六冊正副二部共五十二冊隨本親賫等因¶
　奉世廟聖㫖所進書籍正本朕留覽副本發禮部看¶
<pb:KR2n0011_WYG_050-10b>¶
　詳囬奏禮部尚書李覆故祭酒蔡清濳心易學專意¶
　注疏平生精力所得盡在䝉引一書真足羽翼聖經¶
　開示後學合無候命下之日本部行福建提學副使¶
　將易經蒙引訂証明白發刋書坊庶幾可以傳播逺¶
　邇嘉靖八年十月朔奉㫖是¶
　明神宗實錄萬厯二年工科李熈題原任南京國子¶
　監祭酒蔡清少而志學壯而聞道飭躬砥行動準古¶
　人厯官郎署咸推師表嘗賀寧王夀旦獨去朝服中¶
<pb:KR2n0011_WYG_050-11a>¶
　蔽膝大忤寧藩引疾致仕居家經學自娱四書易經¶
　各著䝉引發揮羽翼之功信非渺小雖祀鄉賢未䝉¶
　特典乞賜建祠專祀其鄉禮部覆請得報依議¶
　林希元序曰虚齋蔡子以理學名成化𢎞治間易説¶
　若干卷坊間有舊刻顧荒缺弗理人有遺恨三子存¶
　微存逺存警雅嗣先志各出家本以增校予屬禄仕¶
　分心未之及也退居暇日始克成事書成將刻之庸¶
　書數言以告學者曰嗟乎易豈易言哉夫五經之有¶
<pb:KR2n0011_WYG_050-11b>¶
　易猶衆水之有海也海不可列於衆水易可列於五¶
　經哉夫詩書禮樂春秋皆經也然章自為意句自為¶
　義易則不然稽實以待虛托一以該萬以六十四卦¶
　三百八十四爻冒天下之道豈與諸經比哉聖人以¶
　辭而説易猶人以舟而渉海涉海者乘長風破巨浪¶
　窮力之所至謂之見海則可謂盡海之觀則未也説¶
　易者擬形容象物宜窮意之所至謂之見易則可謂¶
　盡易之藴則未也是故易可象而不可言可言而不¶
<pb:KR2n0011_WYG_050-12a>¶
　可盡聖人其猶病諸況其下者乎河南見理而遺數¶
　建安舉數以兼理二者不同要亦齊魯之間耳蔡子¶
　之説何以過是然近世諸儒説經未能或之先也或¶
　者見其字分句解遂目之為訓詁吾取其大者而已¶
　訓詁非所知也或者見其旁論逺引遂目之為支離¶
　吾取其近者而已支離非所知也學者信吾所知所¶
　不知者置之以俟他日斯則切問近思之學矣¶
　謝廷讚序曰易之為道廣矣大矣至人窮理至絶韋¶
<pb:KR2n0011_WYG_050-12b>¶
　折擿思假以數年儒者窮訓詁至寐以魂交而神與¶
　先告其精也如是繼乃岐為京房翼奉孟喜郎顗之¶
　學幾為䜟緯之書夫以三極之理貶而為禨祥無乃¶
　過與程子著易傳高出王弼諸傳注之上朱子著本¶
　義一取法於宣聖小象言約而解微詁近而㫖逺明¶
　興虛齋先生佐之以蒙引一書為本義之疏葢宣父¶
　有功於易朱子有功於宣尼而蔡先生復有功於本¶
　義此經此傳遂揭日月而行之中天矣¶
<pb:KR2n0011_WYG_050-13a>¶
王氏(雲鳳/)訂正復古易¶
　　十二篇¶
　　　未見¶
　雲鳳後序曰秦以易為卜筮書得不焚故易在六籍¶
　中為完書漢人有以十翼冠一傳字於其首而綂附¶
　於上下經二篇之後者或曰費直為之今考其本傳¶
　則曰以彖象繫辭文言解説上下經而已豈費氏始¶
　以傳説經其徒轉相傳授遂自附其後與厥後鄭𤣥¶
<pb:KR2n0011_WYG_050-13b>¶
　始析彖象附於各卦之末王弼宗之復以彖併大象¶
　綴於各卦之下小象綴於各爻之下而乾則仍其舊¶
　又增文言於乾坤之後雖欲使學者尋省易了而¶
　不知孔子之易固未可為文王周公之易也程子作¶
　傳亦用弼本汲郡吕氏嵩山晁氏始欲復古經傳各¶
　為一書而間有未盡合者東萊吕氏又更定著始復¶
　孔子之舊而朱子因之以作本義嗚乎易之為書也¶
　廣大悉備是以儒者尚之然穿鑿於漢人之支離假¶
<pb:KR2n0011_WYG_050-14a>¶
　托於異端之邪曲書雖存而道則晦矣書不亡猶可¶
　以明道而鄭王二子乃割裂混亂焉遂使千百年來¶
　世不復見古聖人之完書其亦不幸矣哉朱子復求¶
　古易所取甚博卒從東萊所以處之者已審後聖有¶
　作葢無以易而董張胡陳諸家相繼攘臂而起各用¶
　已見更置紛紛迄我朝儒臣纂輯諸經於易謂程朱¶
　不可偏廢乃從程氏本而以本義分附之且有刪改¶
　於其間自是朱吕之易復為鄭王之易而讀本義者¶
<pb:KR2n0011_WYG_050-14b>¶
　往往有不得其説者矣嘗與莆田宋孔時談易孔時¶
　屬余繕寫如朱吕原本於是更加考究以就此編藏¶
　之巾笥用備私覽且以就正於同志君子云¶
　陸元輔曰王雲鳳字應韶和順人成化甲辰進士厯¶
　官巡撫宣府副都御史所居在縣之虎谷因以為號¶
　與虛齋蔡氏為同年而師事之¶
楊氏(廉/)先天後天圖學考正¶
　　　未見¶
<pb:KR2n0011_WYG_050-15a>¶
　桑悦序曰連山歸藏夏商之易有無不可知而伏羲¶
　之易為周易之宗祖則確然之理也伏羲卦圖為方¶
　外閟之已久逮宋康節邵先生遂指出之為先天圖¶
　而以文王之卦為後天至朱子亦尊信而表章之也¶
　方正楊先生合二圖㑹先儒議論剖析詳明謂非深¶
　明易道者耶且言孔子云先天而天弗違後天而奉¶
　天時謂天人合一事而與前二圖無干涉實有卓然¶
　之見者矣¶
<pb:KR2n0011_WYG_050-15b>¶
　廉自序曰易始於伏羲止於卦圖而已其後夏商周¶
　之易因之以演夏曰連山以艮為首商曰歸藏以坤¶
　為首周曰周易以乾為首當孔子贊周易之時伏羲¶
　夏商之易尚存孔子猶及見之觀其論伏羲之易而¶
　兼取於坤藏之義吾知其有見於商之易矣論文王¶
　之易而兼取於艮始之義吾知其有見於夏之易矣¶
　至於易有太極兩儀四象以及天地定位數往知來¶
　之説發明極詳非以伏羲卦圖日諦視之不至是也¶
<pb:KR2n0011_WYG_050-16a>¶
　然自孔子而後僅有周易孤行其餘三易遂寖以隠¶
　夫連山歸藏隠而易塞其流伏羲卦圖隠而易迷其¶
　源求黄河而不於崑崙求江漢而不於嶓冡岷山可¶
　乎不然孔子所贊者周易耳而何其言伏羲之易不¶
　一而足哉寥寥千載至宋邵子始得伏羲卦圖而推¶
　明之以復傳於世而於文王八卦亦兼明之以伏羲¶
　易為先天以文王易為後天邵子之功不其大哉自¶
　邵子之傳此易如林栗袁樞輩往往詆之非朱子作¶
<pb:KR2n0011_WYG_050-16b>¶
　啓䝉本義以力主其説亦未必盛傳於世如今也朱¶
　子之功不其大哉予少即治易特為科舉之學未能¶
　深究近於暇日取先天後天卦圖濳思默玩似覺有¶
　味僭為考證以便檢閲嗚呼言之所㑹者淺象之所¶
　㑹者深知易君子尚其有以誨予哉¶
　范路曰楊亷字方震豐城人成化丁未進士厯官南¶
　京禮部尚書諡文恪學者稱月湖先生¶
王氏(啓/)周易傳疏¶
<pb:KR2n0011_WYG_050-17a>¶
　　　未見¶
　台州府志王啓字景昭黄巖人成化丁未進士厯官¶
　刑部右侍郎學者稱東瀛先生¶
朱氏(綬/)易經精藴¶
　　二十四卷¶
　　　存¶
　都穆序曰客有問穆者曰易有卜筮之道乎穆曰然¶
　主卜筮而作乎曰否請以水喻崑崙上源發而為江¶
<pb:KR2n0011_WYG_050-17b>¶
　漢河淮以迨溝澗溪渠皆水也居溪者曰水以溪而¶
　生也濱江者曰水以澗而出也舉一廢百知水不亦¶
　淺乎夫易備天地之道者也莫大於天地而易備其¶
　道焉所以為開物成務之本也庖犧氏者具是道者¶
　也文王周孔闡明是道者也孔子曰假我數年卒以¶
　學易可以無大過矣夫以大成之聖欲學易以免過¶
　易之道可知矣豈卜筮所可盡哉陰陽剛柔仁義之¶
　道象辭變占之理至精至備聖人居則觀其象而玩¶
<pb:KR2n0011_WYG_050-18a>¶
　其辭動則觀其變而玩其占定之以仁義中正而主¶
　静立人極焉天下事物之理千變萬化皆由此出而¶
　為萬世人道之準君子修之則吉小人悖之則凶惟¶
　百姓日用而不知故立卜筮之法使之因筮玩占而¶
　趨避焉是則引愚翼弱之微意耳明乎易而克體之¶
　者弗事焉夫易以河圖而作疇以洛書而叙圖書相¶
　為表裏觀疇可以知易矣夫龜者卜之序也負文出¶
　洛宜專主夫卜也禹乃第稽疑於六疇之末其不重¶
<pb:KR2n0011_WYG_050-18b>¶
　卜也明矣皇極之建即人極之立也五行者陰陽剛¶
　柔之用也五事者仁義中正之器也五紀象也八政¶
　三徳變也箕疇辭也稽疑占也占居象辭變之後稽¶
　疑居八政三徳之末易疇之意槩可見矣故主卜筮¶
　而擬易者水因江溪而生也舍卜筮而言易者水流¶
　而外江溪也惡足以尚論千古而明四聖之心哉嗚¶
　呼義理無窮而人心之靈可以默㑹穆也因本義以¶
　發身際時而忝在位曷敢妄為異同苐以義理大閑¶
<pb:KR2n0011_WYG_050-19a>¶
　不容終嘿而著作弗遑莫能仰裨本義每用耿耿伏¶
　覩文佩朱公易經精藴而深契焉其言推本崇正擴¶
　前哲所未發其有功於易也大矣因述所以對客者¶
　序之公名綬登丁未進士由翰林檢討出相楚藩未¶
　老而休故能深探乎易可嘉也已¶
　邵寶序曰易為性命道徳之原而開物成務仲尼贊¶
　之詳矣惟其道無不備故百氏宗之卜筮者伎之至¶
　微者也自朱子本義一出學者翕然從之夫方術談¶
<pb:KR2n0011_WYG_050-19b>¶
　於庸醫聴者不能什一惟夫和扁一言雖或盡變軒¶
　岐之書人將謂其有據也朱子名冠諸儒道行今古¶
　誠吾儒之和扁矣專主卜筮之説疇不謂其有據乎¶
　哉庠序以之而教人科目因之而取士習尚成風安¶
　固而不搖矣嗚呼此文佩朱公所以深懼而精藴之¶
　書不容於不作也書凡二十四卷首原羲文作易之¶
　意繼言陰陽闔闢之機以明繼善成性之徳一以孔¶
　子義理之言為主至於太極理氣之分無極本原之¶
<pb:KR2n0011_WYG_050-20a>¶
　義又先儒所未發者按卦推辭隨爻析義一覽之間¶
　而四聖之心昭然在目其有功於斯道也大矣雖然¶
　本義無心於晦道精藴豈有心於矯弊哉一念所主¶
　而得失因之紫陽有知必將感其救正之功也君曰¶
　有罪此豈然哉¶
　綬自序曰易經精藴者闡揚四聖之精藴也周子曰¶
　聖人之精畫卦以示聖人之藴因卦以發其藴維何¶
　凡彖傳文言繫辭説卦皆是若所謂各正性命繼善¶
<pb:KR2n0011_WYG_050-20b>¶
　成性始開性命之源以成天下之務其大易之源乎¶
　宋儒以周禮言太卜掌三易故專作卜筮之書厯詆¶
　大聖理義之言不少假借愚於此大懼深求其病只¶
　作太卜掌三易之一言耳不知易有理有象有數理¶
　即藴之發象即精之寓數因一以積畫卦示象之吉¶
　凶繫辭論理之吉凶數之吉凶未之明故立筮人掌¶
　三易以辨九筮之吉凶也觀象玩辭聖人體易君子¶
　學易以成盛徳大業至矣庸人不能故立占人筮人¶
<pb:KR2n0011_WYG_050-21a>¶
　七八九六揲蓍求卦不過筮更筮咸尤細事耳末矣¶
　太卜所領大事卜小事筮筮短龜長故聖人列筮人¶
　於龜人之下卑之也易無不該天地有此數不立筮¶
　法以成變化則天地間缺此一藝非謂易道易象之¶
　大舉在此筮專作占筮之書也夫子欲加年學易期¶
　無大過豈在占筮乎況占筮專於動而不主於静一¶
　於用而不由於體求諸神而不求諸已失無算矣使¶
　一委之卜筮而平日無玩易之功遇吉行之而已遇¶
<pb:KR2n0011_WYG_050-21b>¶
　凶避之而已君子將何以自彊不息將何以厚徳載¶
　物學者無用辯悔吝之介無用震无咎之悔六十四¶
　卦訓戒之言皆作虛文矣宋儒又謂有伏羲之易有¶
　文王之易有孔子之易愚謂伏羲生於上古故作先¶
　天易開物以後也文王生於中古故作後天易成務¶
　以後也先天易之體後天易之用孔子因先天卦而¶
　發已之藴者即發伏羲之藴也因後天卦而發已之¶
　藴者即發文王之藴也豈復更有孔子之易哉嗚呼¶
<pb:KR2n0011_WYG_050-22a>¶
　易居五經之首道為天地之先乃為一數所掩寧無¶
　害道洪惟聖朝用為首經取士崇道至矣苐經生學¶
　士只在占筮授受豈不誤甚無由挽之回車就道徒¶
　抱憤耳皓首窮經積有嵗月勞無補也自知得罪於¶
　先儒取譏當世獨賴聖人為之依歸用以自解云¶
　¶
　¶
　¶
<pb:KR2n0011_WYG_050-22b>¶
　¶
　¶
　¶
　¶
　¶
　¶
　¶
　經義考卷五十¶
