# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.051851
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 御製題朱彛尊經義考
<pb:KR2n0011_WYG_000-1a>¶
御製題朱彞尊經義考¶
秦燔弗絶殆如繩未喪斯文聖語曾疑信雖滋後人議¶
述傳終賴漢儒承天經地緯道由託一貫六同教以興¶
藜閣炎劉校誠韙竹垞昭代撰堪稱存亡若彼均詳註¶
(彞尊號竹垞秀水人康熈己未以博學鴻詞授檢討入/直内廷博聞淹貫是書通考厯代諸儒説經書目每書)¶
(先列撰人姓氏書名卷數次列題注曰存曰闕曰佚曰/未見次列原書序跋諸儒論斷及其人爵里彞尊考正)¶
(按語載於末而附以逸經毖緯擬經諸目凡三百卷自/漢迄今説經諸書存亡可考文獻足徴編輯之勤考據)¶
(之審網羅之富實有禆於經學惟所注闕佚未見者今/四庫所録往往其書尚存蓋冊府儲藏外間難覯不足)¶
<pb:KR2n0011_WYG_000-1b>¶
(為彞尊病至卷首冠以我朝爾若世祖御注孝經按時/聖祖日講解義自屬體制應    臣工著述則當)¶
(代先後彞尊於編次時亦未及詳訂即如本朝成徳所/著之大易集義粹言合訂列於前而朱子元亨利貞説)¶
(列於後殊為參錯苐已刋布成書難以改刻惟令於四/庫全書提要内聲明以正體例至其義在尊經不惟汲)¶
(古之助並將/昭示來兹矣)文獻于兹率可徵逺紹旁搜今古㑹焚膏¶
繼晷嵗年増考因晰理求其是義在尊經靡不勝枕葄¶
寧惟資汲鑒闡崇將以示孫曽¶
#+PROPERTY: JUAN 提要
<pb:KR2n0011_WYG_000-2a>¶
欽定四庫全書　　　　　史部十四¶
　經義考　　　　　　　　目錄類一(經籍之屬/)¶
　　提要¶
　　　　(臣/)等謹案經義考三百卷¶
　　　國朝朱彞尊撰彞尊字錫鬯號竹垞秀水人康¶
　　　　熙己未薦舉博學鴻詞¶
　召試授檢討入直¶
　　　内廷彞尊文章淹雅初在布衣中已與王士禎¶
<pb:KR2n0011_WYG_000-2b>¶
　　　　聲價相齊博識多聞學有根柢復與顧炎武¶
　　　　閻若璩頡頏上下凡所撰述具有本原是編¶
　　　　統考歴朝經義之目初名經義存亡考惟列¶
　　　　存亡二例後分例曰存曰闕曰佚曰未見因¶
　　　　改今名凡¶
　御注¶
　勅撰諸書一卷易七十卷書二十六卷詩二十二卷¶
　　　　周禮十卷儀禮八卷禮記二十五卷通禮四¶
<pb:KR2n0011_WYG_000-3a>¶
　　　　卷樂一卷春秋四十三卷論語十一卷孝經¶
　　　　九卷孟子六卷爾雅二卷羣經十三卷四書¶
　　　　八卷逸經三卷毖緯五卷擬經十三卷承師¶
　　　　五卷宣講立學共一卷刋石五卷書壁鏤版¶
　　　　著録各一卷通説四卷家學自述各一卷其¶
　　　　宣講立學家學自述三卷皆有録無書葢撰¶
　　　　輯未竟也每一書前列撰人姓氏書名卷數¶
　　　　其卷數有異同者次列某書作幾卷次列存¶
<pb:KR2n0011_WYG_000-3b>¶
　　　　佚闕未見字次列原書序跋諸儒論説及其¶
　　　　人之爵里彞尊有所考正者即附列案語於¶
　　　　末雖序跋諸篇與本書無所發明者連篇備¶
　　　　録未免少冗而源委詳明足稱博贍至所註¶
　　　　佚闕未見者今以四庫所録校之往往其書¶
　　　　具存彞尊所言不盡可據然¶
　　　册府儲藏之秘非人間所得盡窺又恭逢我¶
　　皇上稽古右文蒐羅遺逸嫏嬛異笈宛委珍函莫¶
<pb:KR2n0011_WYG_000-4a>¶
　　　　不乗時畢集圖書之富曠古所無儒生株守¶
　　　　殘編目營掌録窮一生之力不能測學之津¶
　　　　涯其勢然也至其編次首以¶
　御注¶
　御纂諸經冠於卷首其義允矣乃一經之中多析門¶
　　　　類又未顯為標識致使朱子所撰元亨利貞¶
　　　　說轉列於¶
　　　本朝成徳所輯大易集義粹言合訂之後一展¶
<pb:KR2n0011_WYG_000-4b>¶
　　　　卷而時代先後多有舛錯但久經刋板幾於¶
　　　　家有其書故不復移正而糾之如右云乾隆¶
　　　　四十六年五月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
