# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.467203
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二十一
<pb:KR2n0011_WYG_021-1a>¶
欽定四庫全書¶
　經義考卷二十一¶
　　　　　　　　　　翰林院檢討朱彞尊撰¶
　　　易(二十/)¶
王氏(湜/)易學¶
　　通考一卷¶
　　　存¶
　湜自序曰余生平喜易内求於已外求於人非一日¶
<pb:KR2n0011_WYG_021-1b>¶
　矣晚得邵康節易學喜不自禁晝夜覃思未嘗暫捨¶
　方其有所得也或不寐逹旦然聖人至理萬物取之¶
　不竭而康節先生遺書或得於家之草藁或得於外¶
　之傳聞草藁則必欲刪而未及傳聞則有訛謬而未¶
　實儻不能用心精擇則是非雜擾而至理終不出矣¶
　於是平心如權衡無今古無物我無智愚無彼此惟¶
　道是從而輕重之自希夷先生陳公而下如穆伯長¶
　李挺之以至劉長民鈎隠圖之類兼而思之罔或遺¶
<pb:KR2n0011_WYG_021-2a>¶
　佚亦不敢以私知去取但重别推衍使明白易見或¶
　見不能窺測藩籬而難盡者作闕疑説以示方来俟¶
　明哲者之思索焉大抵道之不明其説有二愚不肖¶
　者固不足以及此賢與智者反從而鑿之其於聖人¶
　妙意豈不胥失乎哉凡諸好學君子當如是求焉可¶
　也¶
喬氏(執中/)易説¶
　　宋志十卷¶
<pb:KR2n0011_WYG_021-2b>¶
　　　未見¶
　宋史喬執中字希聖髙郵人擢進士元祐初為吏部¶
　郎中遷起居郎權給事中進中書舍人以寳文閣待¶
　制知鄆州¶
李氏(清臣/)易論¶
　　三篇¶
　　　存¶
　東都事略李清臣字邦直魏人皇祐中舉制科授秘¶
<pb:KR2n0011_WYG_021-3a>¶
　書郎僉判平江軍召試集賢校理累遷翰林學士吏¶
　部尚書元豐六年擢尚書右丞元祐初爲户部尚書¶
　以資政殿大學士知河南府尋奪職徽宗即位以禮¶
　部尚書召復大學士拜門下侍郎¶
史氏(通/)易蓍¶
　　　佚¶
　唐庚志墓曰通字子深眉州青神人以貢舉不第退¶
　居楠溪之上杜門著書絶人事者數年得易蓍若干¶
<pb:KR2n0011_WYG_021-3b>¶
　卷乾坤别解三卷禮記義一卷詳説四卷律吕氣數¶
　十二卷書義八卷詩義若干卷論語孟子解各若干¶
　卷史論若干卷其書既出學者翕然稱之君中元祐¶
　三年進士第歴逹州通州尉資州磐石令¶
黄氏(蕡/)易傳¶
　　　佚¶
　閩書蕡字仲實浦城人元祐五年進士爲贑尉罷去¶
　起爲宣城丞調奉新令嘗著易傳推明大衍之數號¶
<pb:KR2n0011_WYG_021-4a>¶
　爲精確¶
王氏(端禮/)易解¶
　　　佚¶
　江西通志王端禮字懋甫吉水人元祐三年進士仕¶
　富川令¶
彭氏(汝礪/)易義¶
　　宋志十卷¶
　　　佚¶
<pb:KR2n0011_WYG_021-4b>¶
伏羲俯仰畫卦圖¶
　　通志一卷¶
　　　佚¶
　東都事略彭汝礪字器資饒州鄱陽人舉進士爲禮¶
　部第一元祐中拜中書舍人紹聖初拜吏部尚書著¶
　有易義詩義¶
房氏(審權/)周易義海¶
　　通考一百卷¶
<pb:KR2n0011_WYG_021-5a>¶
　　　闕¶
　晁公武曰其書集鄭康成至王安石凡百家摘取其¶
　専明人事者爲一編或諸家説有異同輙加評議附¶
　之篇末¶
　陳振孫曰書只四卷近時江東李衡彦平稍加刪削¶
　而益以東坡漢上伊川之說爲撮要十卷所稱百卷¶
　未之見也¶
　費著曰審權秘書昭庶之子著大樂演義¶
<pb:KR2n0011_WYG_021-5b>¶
　胡一桂曰義海専明人事則象數必非所偹矣¶
米氏(芾/)易義¶
　　　闕(僅存真蹟/書二條)¶
　芾自題曰元符元年春二年夏三年秋游中天竺訪¶
　堂頭禪師紹聖四年同佛印訪禪師師已垂年苦留¶
　心於易芾遂贈其易義并大書讀易堂三字遺之¶
　周伯琦曰米襄陽爲天竺大士書易義數語深得乾¶
　造坤化之奥世每以能書讓襄陽而其學識乃如此¶
<pb:KR2n0011_WYG_021-6a>¶
　豈知米公者哉¶
　鄭元祐曰襄陽論易及於洪範五行五位五性五味¶
　五味人皆可知獨金曰從革從革作辛辛為辛辣使¶
　以金銀銅鐵百計煑之不能辛也此雖細事然於朱¶
　子門人固嘗以爲問終不能折其爲何如恨不能起¶
　襄陽於九亰而質之¶
張氏(汝明/)易索¶
　　宋志十三卷¶
<pb:KR2n0011_WYG_021-6b>¶
　　　佚¶
　陳振孫曰汝明字舜文撰上下經六卷外觀象三觀¶
　變玩辭玩占叢説各一汝明元祐壬申進士大觀初¶
　爲御史省郎游酢定夫誌其墓¶
　董真卿曰汝明吉州左利人登元祐壬申第知岳州¶
　易索每卦以索曰釋經又有觀象觀變玩辭玩占叢¶
　説通十三卷¶
　胡一桂曰其説支離葢以意逆之也¶
<pb:KR2n0011_WYG_021-7a>¶
　宋史汝明易學精㣲研象數所著書不蹈襲前人語¶
　江西通志汝明泰和人元祐進士徽宗時拜御史後¶
　知岳州¶
潘氏(鯁/)易要義¶
　　三卷¶
　　　佚¶
　張耒志墓曰齊安有君子曰潘昌言其學也正其言¶
　也文其居家篤於孝弟其爲吏惠下愛民嗚呼君子¶
<pb:KR2n0011_WYG_021-7b>¶
　哉君諱鯁從周希孟學登元豐己未進士初調蘄水¶
　縣尉遷和州防禦推官知江州瑞昌縣監楚州都鹽¶
　倉吉州軍事推官改宣徳郎監漢陽軍酒税以奉議¶
　郎致仕有春秋㫁義十二卷講義十五卷易要義三¶
　卷¶
黄氏(裳/)周易澶州講義¶
　　一篇¶
　　　存(載演/山集)¶
<pb:KR2n0011_WYG_021-8a>¶
　程瑀撰碑曰公諱裳字勉仲其先金陵人五代時遷¶
　延平元豐五年登進士第歴越州簽判太學博士秘¶
　書省校書郎大宗正丞尚書考功員外郎起居舍人¶
　太常少卿徽宗朝遷兵部侍郎又遷禮部侍郎求外¶
　任差知潁昌府移河南府未行留爲禮部尚書閱數¶
　月申前請除顯謨閣學士出知青州移廬州又移鄆¶
　州久之丐宫祠差提舉杭州洞霄宫政和四年以龍¶
　圖閣直學士起知福州歴二任除龍圖閣學士於是¶
<pb:KR2n0011_WYG_021-8b>¶
　復以提舉杭州洞霄宫居錢唐至宣和七年除端明¶
　殿學士再領宫祠建炎二年始歸延平抗章乞致仕¶
　轉正議大夫¶
何氏(執中/)周易解¶
　　　佚¶
　括蒼彚記何執中字伯通熈寧進士歴官吏部尚書¶
　特進尚書左僕射改太宰進少師封榮國公進封清¶
　源郡王卒諡正獻¶
<pb:KR2n0011_WYG_021-9a>¶
蘇氏(伯材/)周易解義¶
　　三十卷¶
　　　佚¶
　閩書伯材字廷構晋江人紹聖四年進士知潮陽擢¶
　知韶州¶
沈氏(括/)易解¶
　　通考二卷¶
　　　未見¶
<pb:KR2n0011_WYG_021-9b>¶
　東都事略沈括字存中吳興人舉進士熈寧間爲太¶
　子中允遷集賢校理太常丞未幾以右正言知制誥¶
　權三司使遷翰林學士¶
　陳振孫曰沈存中易解甚略不過數卦而於大小畜¶
　大小過獨詳¶
朱氏(玠/)易傳¶
　　　佚¶
　赤城志朱玠字寳臣臨海人元豐五年進士終棣州¶
<pb:KR2n0011_WYG_021-10a>¶
　防禦判官有朱氏易行於世¶
吕氏(大臨/)易章句¶
　　宋志一卷¶
　　　佚¶
　晁公武曰大臨字與叔登進士第歴太學博士秘書¶
　省正字從程正叔張子厚學通六經尤精於禮解中¶
　庸大學等篇行於世易解甚略有統論數篇無詮次¶
　未完也¶
<pb:KR2n0011_WYG_021-10b>¶
　朱子曰吕與叔惜乎夀不永如天假之年必所見又¶
　别¶
　董真卿曰芸閣先生微仲親弟易解一卷統論數篇¶
　無詮次未成之書也學出程門朱子謂吕與叔易説¶
　精約可㸔¶
游氏(酢/)易説¶
　　宋志一卷¶
　　　存¶
<pb:KR2n0011_WYG_021-11a>¶
　楊時作誌曰公諱酢定夫其字建州建陽人元豐六¶
　年登進士第用薦為太學録忠宣范公秉國政除公¶
　太學博士請外除徐州簽書判官㕔公事再調泉州¶
　簽判上皇即位召爲監察御史¶
楊氏(時/)易説¶
　　　闕(散見大/易粹言)¶
　陳振孫曰工部侍郎延平楊時中立及從程明道卒¶
　當建炎四年年八十七於程門最爲夀考¶
<pb:KR2n0011_WYG_021-11b>¶
　黄震曰易自升卦以後闕餘皆全書葢先生平生最¶
　用工於易於程門理義之學多有發明惟其以濳龍¶
　爲顔子事見龍爲孔子事九三為周公居攝事九四¶
　為顔淵未見其止飛龍爲孔子猶天之不可階而升¶
　似頗拘又以天行健君子以自强不息為乾象非聖¶
　人不足以盡故取其行健而已似不必於本意上更¶
　探髙一等耳聖經何以求加爲哉¶
　閩大紀公將樂人熈寧九年進士除徐州司法以師¶
<pb:KR2n0011_WYG_021-12a>¶
　禮見程伯子於潁昌歸送之門曰吾道南矣明道卒¶
　復師伊川髙麗使至問龜山先生安在乃召爲秘書¶
　郎尋兼國子祭酒歴工部侍郎以龍圖直學士致仕¶
　贈少師諡文靖明𢎞治九年追封將樂伯從祀孔子¶
　廟廷¶
謝氏(湜/)易義¶
　　宋志十二卷¶
　　　佚¶
<pb:KR2n0011_WYG_021-12b>¶
　姓譜湜金堂人元豐進士官至國子博士伊川髙弟¶
　也¶
王氏(蘋/)周易傳¶
　　一卷¶
　　　佚¶
　吳郡志王蘋字信伯福清人繼世父伯起後伯起居¶
　吳江震澤命蘋從游於伊川紹興四年召對補廸功¶
　郎特賜進士出身除秘書省正字兼史舘校勘遷著¶
<pb:KR2n0011_WYG_021-13a>¶
　作佐郎通判常州主管台州崇道舘¶
　徐釚曰先生著有易傳見尹和靖書葢與和靖講習¶
　而成者當時曾鏤板於慈谿今不得見矣¶
郭氏(忠孝/)兼山易解¶
　　宋志二卷¶
　　　闕(惟大易粹/言所載存)¶
四學淵源論¶
　　宋志三卷¶
<pb:KR2n0011_WYG_021-13b>¶
　　　佚¶
　晁公武曰郭忠孝撰忠孝字立之河南人頗明象數¶
　自謂得李挺之卦變論於陳子惠因亟讀有得焉靖¶
　康中持憲闗右死於難故其書散落大半¶
　程迥曰易者開物成務冒天下之道者也而辭變象¶
　占皆易中之一體主於一則用其三至秦指為卜筮¶
　之書豈秦人以巽言對暴君俾得不焚抑所見者然¶
　耶近世郭兼山乃曰周易古者卜筮之書是襲秦人¶
<pb:KR2n0011_WYG_021-14a>¶
　之謬也¶
　陸游曰郭立之從程先生遊最乆程先生疾革猶與¶
　立之有問答語著於語録而尹彦明獨謂立之自黨¶
　論起即與程先生絶死至不弔祭葢愛憎之論也程¶
　氏易學立之父子實傳之¶
　朱子曰兼山易書溺於象數之學¶
　陳振孫曰忠孝名将樞密逵之子自言得先天卦變¶
　於河陽陳安民子恵其書出李挺之由是頗通象數¶
<pb:KR2n0011_WYG_021-14b>¶
　仕爲永興軍路提刑死於難其書散逸¶
譙氏(定/)易傳¶
　　　佚¶
　程迥曰譙定字天授涪州人嘗受易於𦍑中郭載載¶
　告以見乃謂之象與擬議以成變化之義郭本蜀人¶
　其學傳自嚴君平定嘗過武侯廟觀八陣圖謂必本¶
　於易見伊川先生於涪伊川欲與同修易書後和國¶
　許公薦於朝授通直郎¶
<pb:KR2n0011_WYG_021-15a>¶
　宋史定學易於郭曩氏自見乃謂之象一語以入郭¶
　曩氏者世家南平始祖在漢為嚴君平之師世傳易¶
　學葢象數之學也定至汴聞伊川程頥講道於洛潔¶
　衣徃見棄其學而學焉其後頥貶涪實定之鄉也北¶
　山有巖師友遊詠其中涪人名之曰讀易洞靖康初¶
　吕好問薦之召為崇政殿説書辭不就髙宗即位定¶
　猶在汴許翰又薦之詔宗澤津遣詣行在㑹金兵至¶
　定復歸蜀愛青城大面之勝棲遯其中蜀人指其地¶
<pb:KR2n0011_WYG_021-15b>¶
　曰譙巖稱之曰譙夫子繪象祀之定易學授之胡憲¶
　劉勉之而馮時行張行成則得定之餘意者也¶
陳氏(易/)易解　先天圖説¶
　　　佚¶
　興化縂志陳易字體常興化縣人崇寧初舉遺佚又¶
　舉八行辭不赴¶
羅氏(志冲/)易解¶
　　　佚¶
<pb:KR2n0011_WYG_021-16a>¶
　姓譜志冲合州人精於易作解發明程氏爲多¶
黄氏(庶先/)易圖¶
　　一卷¶
　　　佚¶
　文同跋曰京房受易於焦延夀延夀謂房必以吾道¶
　亡其身後果然豈以其自置太審而尚鑿與取六十¶
　卦更直用事候一歳風雨寒濕以驗其灾祥獨以坎¶
　離震兌號方伯監司以分至専王之氣主之彊配不¶
<pb:KR2n0011_WYG_021-16b>¶
　精後人臨文而惑此庶先之論所由興也庶先少遊¶
　四方博學善辨悟周流六虚之説遂以完合京之罅¶
　漏散八卦所重之畫均諸消息而著之圖焉終始出¶
　入無一悖謬如瑵之聚斗如輻之擁轂循睨僂指不¶
　失倫類復撰明閏演圖卦氣三篇以證諸家之未至¶
　世之君子考其圖閱其書不待講解而其法自得矣¶
周氏(秩/)易説¶
　　十卷¶
<pb:KR2n0011_WYG_021-17a>¶
　　　佚¶
　揚州府志周秩字重實泰州人熈寧癸丑與兄穜同¶
　舉進士仕終集賢殿修撰贈徽猷閣待制¶
徐氏(鐸/)易談¶
　　二十卷¶
　　　佚¶
　興化府志徐鐸莆田人熈寧九年進士第一官至吏¶
　部尚書¶
<pb:KR2n0011_WYG_021-17b>¶
林氏(虙/)易説¶
　　宋志九卷¶
　　　未見(一齋書/目有)¶
　陸友仁曰林虙字徳祖其先福清人今為吳縣人紹¶
　聖四年進士教授潤州常州揚州擢河北西路提舉¶
　學事除開封府左司録一日上章請老夜自書牘旦¶
　報可家人無知者即日束装出國門士大夫走餞皆¶
　不及既歸杜門與宗族故黨嘯咏山水間無一言及¶
<pb:KR2n0011_WYG_021-18a>¶
　世事所著有易説詩義書禮觧¶
趙氏(克頠/)周易開奥圖¶
　　　佚¶
　玊海熈寧九年五月宗子克頠進周易開奥圖詔褒¶
　之¶
趙氏(令湑/)易發微¶
　　宋志十卷¶
　　　佚¶
<pb:KR2n0011_WYG_021-18b>¶
張氏(弼/)葆光易解(宋志作/易解義)¶
　　宋志十卷¶
　　　佚¶
　黄裳序曰易之為道不出乎象數不足以爲聖人以¶
　前民用不用乎象數不足以爲天下以同民患是故¶
　聖人方其坐進乎道怳乎惚其中有物惚兮怳其中¶
　有象有物即有象有象即有數及其怳惚之象數杳¶
　㝠之真精相遇而為混沌然後二儀萬物五行四象¶
<pb:KR2n0011_WYG_021-19a>¶
　皆存乎其中可以作易故惟聖人爲能知象之所以¶
　立知數之所以起知言之所以黙云知意之所以用¶
　捨以蓍得爻以爻得卦吉凶之兆禍福之證如響之¶
　聲如形之影可以善勝難以幸免葢夫神易之在聖¶
　人入而反一則形而上者與之爲體出而應物則形¶
　而下者與之爲用惟象與數夲於道行於神聖人取¶
　其無乎不為之易以濟民行以同民患乃命以爲書¶
　焉舜元讀易於山中輙自大悟以謂後世之學易者¶
<pb:KR2n0011_WYG_021-19b>¶
　類以臆論徒説義理苐為虚言無補於事葢夫聖人¶
　不以前民用則何事乎為易不用乎象數則何以前¶
　民用於是範天地之化而得象圍天地之化而得數¶
　聖人言意夲於爻象象數夲於神易舜元推於爻卦¶
　之變動禍福之兆休廢之理密與人事合若符節因¶
　民之言動而貳之以是非使之趨吉而背凶因民之¶
　向徃而貳之以迷悟使之違惡而依善一氣之起滅¶
　五行之衰盛有常有幸或依或違使之知所避以幸¶
<pb:KR2n0011_WYG_021-20a>¶
　而遂免使之知所修以常而獲報而彼末學方用區¶
　區之說與人徒論人事雖執以歸竟無其實然則舜¶
　元之學當與秦漢之髙士議其優劣諸生其勤而承¶
　之不可失也¶
　晁公武曰弼興化軍人字舜元章惇薦於朝賜號葆¶
　光處士紹興二年黄裳等再薦之詔以爲福州司户¶
　夲州教授其學易頗宗鄭氏¶
　林至曰馬融虞翻崔憬多論互體近世張弼専用以¶
<pb:KR2n0011_WYG_021-20b>¶
　解易其説曰大傳二與四同功而異位三與五同功¶
　而異位此正論互體不知聖人以六位當否言而非爲¶
　互體設也¶
　董真卿曰莆陽張汝弼泉州教授賜號葆光處士周¶
　易解義十卷紹聖三年章惇進其書九卷建夲二十¶
　五卷黄裳龔原皆序之稱其明於象數古今之説未¶
　能當意黙誦繫辭二十年一日釋然而悟得大例幾¶
　百條毛伯玉謂其専主輔嗣然亦主卦變如朱子發¶
<pb:KR2n0011_WYG_021-21a>¶
　胡一桂曰舜元莆陽人紹聖二年章惇劄進其周易¶
　解義九卷三年授福州司户参軍充泉州州學教授¶
　何喬逺曰弼刻意於易以為繫辭者聖人所以翼易¶
　其大例當在於此乃置諸家傳注獨執經誦之凡三¶
　十年釋然領悟不覺引鼓自撾窮日不已久而益信¶
　推明為書根象數原義理雖與前此談易者異同而¶
　用於爻象之辭一字皆有所夲有漢晉易家所不到¶
　者¶
<pb:KR2n0011_WYG_021-21b>¶
卜子夏易傳解¶
　　　佚¶
　　　　按弼子夏易解見尤氏遂初堂書目¶
范氏(浚/)易論¶
　　一篇¶
　　　存¶
　陳巗肖曰先生姓范氏名浚字茂明家世父祖爲名¶
　卿賢刺史昆弟多居膴仕而先生了無仕進意今天¶
<pb:KR2n0011_WYG_021-22a>¶
　子詔復科舉公卿有以先生應詔者先生立辭予嘗¶
　過香溪之上見先生危坐一室塵埃棲户牖凝几席¶
　敗帷故器人所不堪而先生神宇泰然其言經術如¶
　親得聖人而授其㫖其為文辯博而峻整非志於道¶
　而全其氣者能若是乎¶
　¶
　¶
　¶
<pb:KR2n0011_WYG_021-22b>¶
　¶
　¶
　¶
　¶
　¶
　¶
　¶
　經義考卷二十一¶
