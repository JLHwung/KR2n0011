# -*- mode: mandoku-view; -*-
#+TITLE: 經義考
#+DATE: 2015-08-24 22:54:00.438412
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷一百十三
<pb:KR2n0011_WYG_113-1a>¶
欽定四庫全書¶
　經義考卷一百十三¶
　　　　　　　　　　翰林院檢討朱彞尊撰¶
　　　詩(十六/)¶
韓氏(邦竒/)毛詩末喻¶
　　　未見¶
胡氏(纉宗/)胡氏詩識¶
　　三卷¶
<pb:KR2n0011_WYG_113-1b>¶
　　　存¶
王氏(崇慶/)詩經衍義¶
　　一卷¶
　　　存¶
　崇慶自序曰詩三百周詩也商頌十二得之周太師¶
　氏而亡其七亦周人為之也夫上公之封禮樂之備¶
　所以思康微子也周先王之用心篤矣是故學莫大¶
　乎性情風所以風此也雅所以雅此也頌所以頌此¶
<pb:KR2n0011_WYG_113-2a>¶
　也然則學詩奈何曰本之吾心以審其幾叅之事物¶
　以觀其變𢎞之學問思辨以廣其志反之無聲無臭¶
　以㑹其極其庶幾哉作詩經衍義¶
丁氏(奉/)詩經臆言¶
　　　未見¶
　錢金甫曰丁奉常熟人正德戊辰進士¶
楊氏(愼/)四詩表傳¶
　　一卷¶
<pb:KR2n0011_WYG_113-2b>¶
　　　未見¶
王氏(道/)詩億¶
　　三卷¶
　　　未見¶
馬氏(理/)詩經冊義¶
　　　未見¶
李氏(淮/)詩經童訓辯疑¶
　　　未見¶
<pb:KR2n0011_WYG_113-3a>¶
　黄虞稷曰淮字巨川聞喜人正德甲戌進士歴官都¶
　察院右僉都御史廵撫延綏¶
霍氏(韜/)詩經注解¶
　　　未見¶
舒氏(芬/)詩稗説¶
　　三十卷¶
　　　未見¶
高氏(尚賢/)詩經摘玉¶
<pb:KR2n0011_WYG_113-3b>¶
　　　佚¶
　錢金甫曰尚賢新鄭人正德丁丑進士¶
王氏(漸逵/)讀詩記¶
　　　未見¶
　漸逵自序曰予聞夫子之教曰詩可以興故大樂正¶
　以絃歌為教令入學者習之而聖門閒居雅言亦為¶
　首務及至春秋詩學盛行其君臣之所宴㑹賓客之¶
　所酬答罔不賦以示意其可以興者正在於此嘗嘆¶
<pb:KR2n0011_WYG_113-4a>¶
　夫朱子初與呂東萊講解皆主夫小序晚年乃盡變¶
　之以小序之所記者皆以為淫風噫先王以政治得¶
　失原於風俗故設為采風之官凡關於政治者悉采¶
　以行賞罰黜陟之典至於夫子之刪之也則一歸於¶
　正而削其邪蓋為庶民小子後世學者而設也豈復¶
　有淫邪者與於其間哉樂記曰正聲感人而和氣應¶
　之夫以正感人而猶恐其不順而况乎以邪感之其¶
　能免於諷一而勸百乎不知朱子何為以已意逆料¶
<pb:KR2n0011_WYG_113-4b>¶
　之於千百載之下盡小序講師訓詁而廢之此予之¶
　所深惜而悵歎也雖然以刺幽厲之詩而加之宣王¶
　以正雅之什而入於亂世此又小序之失也非朱子¶
　其孰能辨而正之哉予因許魯齋訂正二南之圖竊¶
　取朱子之意復為訂正小雅之圖猶欲盡其章㫖而¶
　改正之未暇也姑識於篇端以求正於有道之士焉¶
季氏(本/)詩説解頥¶
　　八卷又總論二卷¶
<pb:KR2n0011_WYG_113-5a>¶
　　　存¶
　徐渭曰㑹稽季先生所著詩説解頥其志正其見遠¶
　其意悉本於經而不泥於舊聞深有得於孔氏之遺¶
　㫖有裨後學¶
黄氏(佐/)詩傳通解¶
　　二十五卷¶
　　　存¶
　佐自序曰史志謂漢興魯申公始為詩訓詁而齊轅¶
<pb:KR2n0011_WYG_113-5b>¶
　固燕韓嬰皆為之傳或取春秋采雜説皆非本義魯¶
　最為近之三家列於學官獨漢初趙人毛萇善詩自¶
　云子夏所傳是為毛詩而未得立其後三家廢而毛¶
　詩獨行世或泥於魯最為近之語必欲宗之然魯詩¶
　今可攷者有曰佩玉晏鳴關雎嘆之以為刺康王而¶
　作固己異於孔子之言矣又曰騶虞掌鳥獸官古有梁¶
　騶天子之田也文王事殷豈可以天子言哉其為周¶
　南召南首尾已謬至此他如齊詩之五際韓詩之二¶
<pb:KR2n0011_WYG_113-6a>¶
　傳皆非本義此毛詩所以善於三家也惜夫鄭𤣥孔¶
　頴達所謂箋疏或疑經文之誤或訂本傳之失魏晉¶
　之世劉楨王肅多所難駁紛若聚訟迄於唐宋解之¶
　者亡慮百家子朱子始為集傳其學大行然後聽者¶
　專矣論者猶病其違毛氏而宗鄭樵蓋毛氏主序以¶
　言詩樵則斥序之妄以為出於衞宏而盡削去之遂¶
　以己意為之序凡詩人所刺皆斷以為淫奔者所自¶
　作則非所謂懲創逸志施於禮義者矣呂氏祖謙讀¶
<pb:KR2n0011_WYG_113-6b>¶
　詩記復主毛序子朱子見而深有取焉嘗有意於㑹¶
　萃所長則其心未嘗自滿也佐少誦詩因旁及注疏¶
　玉海首明集傳之意而附諸説異同於其下命曰詩¶
　傳旁通正德庚午領薦而病間得嚴氏粲詩緝復采¶
　入焉自是日加刪潤癸酉罹憂廢棄丁丑北上病不¶
　克終試而歸乃復修改並及禮樂更命曰詩經通解¶
　藏諸箧笥以俟有道而正云¶
趙氏(&KR1364;/)詩經㑹意¶
<pb:KR2n0011_WYG_113-7a>¶
　　　佚¶
　鄭玥曰趙&KR1364;雞澤人𢎞正間由歲貢生任户部司務¶
　陞南刑部員外郎¶
潘公(恩/)詩經輯説¶
　　七卷¶
　　　存¶
　公自序曰两漢言詩者四家齊魯韓毛後毛氏獨存¶
　三家先後並廢毛宗序説分置諸篇之首先儒謂序¶
<pb:KR2n0011_WYG_113-7b>¶
　説卜子夏所創毛公衞敬仲潤色之宋儒繼興各以¶
　己意發明經指迨朱文公集傳成立之學官大行於¶
　時而毛氏之學寝亡矣昔人謂序非一人之言或出¶
　於國史之采錄或出於講師之傳授雖其舛誤不類¶
　間亦有之而要之古序不可盡廢信哉言矣世之經¶
　生宗法朱傳以博科試於古之注疏不復過目寧非¶
　闕典乎哉予幼肄習是經既而渉獵諸説觀呂東萊¶
　氏讀詩記而善之其立訓纂言兼總古注而毛氏之¶
<pb:KR2n0011_WYG_113-8a>¶
　説始存又觀朱克升疏義而善之其發明朱傳之㫖¶
　為詳且盡予乃合集是書日以玩焉以序説錄冠各¶
　詩之前次錄朱氏所定傳序次錄經文次則雜采毛¶
　説鄭箋孔疏其微言緒論可廣見聞者雖未恊厥中¶
　亦詮次不廢乃若疏義符合訓詁其標識賦比興諸¶
　體尤號詳明可裨朱傳遂牽連采掇一得之愚偶契¶
　於衷則於篇末書附以備遺亡蓋所以助博物洽聞¶
　而非以鈎竒獵異所以羽翼朱氏而非以牴牾儒先¶
<pb:KR2n0011_WYG_113-8b>¶
　也㑹萃成帙名曰輯説錄置家塾庸便觀覽且思就¶
　正有道蘄於朝夕吟咏之時或有得夫温柔敦厚之¶
　教庶幾孔子所謂可興可觀可羣可怨之指亦可以¶
　弗畔矣夫¶
豐氏(坊/)魯詩世學¶
　　三十六卷(一作十二卷/)¶
　　　存¶
　黄虞稷曰坊言家有魯詩傳自遠祖稷然實自撰又¶
<pb:KR2n0011_WYG_113-9a>¶
　作詩傳託之子貢而同時又有作詩説託之申培者¶
　皆偽書也¶
　　　　按豐氏魯詩世學列偽子貢詩傳於前而更¶
　　　　小雅為小正大雅為大正盡反子貢之序謂¶
　　　　之世學者以正音歸之遠祖稷以續音歸之¶
　　　　慶以補音歸之耘以正説歸之其父熈而已¶
　　　　為之考補其實皆坊一手所製也坊恃其能¶
　　　　書以篆𨽻體偽為正始石經一時鉅公若泰¶
<pb:KR2n0011_WYG_113-9b>¶
　　　　和郭子章京山李維楨輩皆信之而又為此¶
　　　　書以欺世不知魯詩亡於西晉自晉以後孰¶
　　　　得見之其僅存可證者洪丞相适𨽻釋所載¶
　　　　蔡邕殘碑數版如河水清且漣漪作兮不稼¶
　　　　不穡作嗇坎坎伐輪兮作欿欿三歲貫女作¶
　　　　宧女山有樞作蓲此外素衣朱薄作綃見儀¶
　　　　禮注傷如之何作陽見爾雅注豔妻扇方處¶
　　　　作閻妻中冓之言作中㝤見漢書注而豐氏¶
<pb:KR2n0011_WYG_113-10a>¶
　　　　本則仍同毛傳之文是未覩魯詩之文也楚¶
　　　　元王受詩於浮丘伯劉向元王之後故新序¶
　　　　説苑列女傳説詩皆依魯故其義與毛傳不¶
　　　　同而豐氏本無與諸書合是未詳魯詩之義也¶
　　　　至於定之方中為楚宫移入魯頌又移逸詩¶
　　　　唐棣之華四句於東門之墠二章之前而更¶
　　　　篇名為唐棣又増益漸漸之石之辭曰馬鳴¶
　　　　蕭蕭陟彼崖矣月麗于箕風揚沙矣武人東¶
<pb:KR2n0011_WYG_113-10b>¶
　　　　征不遑家矣肆逞其臆見狎侮聖人之言且¶
　　　　慮已之作偽未能取信於人則又假託黄文¶
　　　　裕佐作序中間欲申魯説而改易毛鄭者皆¶
　　　　託諸文裕之言排斥先儒不遺餘力其如文¶
　　　　裕自有詩傳通解行於世其自序畧云漢興¶
　　　　魯齊韓三家列於學官史稱魯最為近之其¶
　　　　後三家廢而毛詩獨行世或泥於魯最為近¶
　　　　一語必欲宗之然魯詩今可考者有曰佩玉¶
<pb:KR2n0011_WYG_113-11a>¶
　　　　晏鳴關雎嘆之以為刺康王而作固己異於¶
　　　　孔子之言矣又曰騶虞掌鳥獸官古有梁騶¶
　　　　天子之田也文王事殷豈可以天子言哉其¶
　　　　為周南召南首尾已謬至此以是觀之則文¶
　　　　裕言詩不主於魯明矣又四明楊文懿著詩¶
　　　　私抄改編詩之定次文裕罪其師心僭妄是¶
　　　　豈肯盡棄其學而甘心助豐氏之邪説乎至¶
　　　　於黨豐氏者不知石經為坊偽撰乃誣文裕¶
<pb:KR2n0011_WYG_113-11b>¶
　　　　得之中袐今文淵閣之書目錄具在使果有魏¶
　　　　時石經目中豈不登載洵無稽之言稍有知¶
　　　　識者當不為所惑也¶
陳氏(褒/)毛詩緒説¶
　　　未見¶
　黄虞稷曰福建寧德縣人嘉靖癸未進士¶
陸氏(垹/)詩傳存疑¶
　　一卷¶
<pb:KR2n0011_WYG_113-12a>¶
　　　存¶
　垹自序曰毛詩注釋簡古鄭氏雖以禮説詩於人情¶
　或不通及多改字之弊然亦有可以禆毛氏之未及¶
　者至孔頴達疏出而二家之説遂明程伊川與歐蘇¶
　諸公又為發其理趣詩益煥然李迂仲集諸家為之¶
　辨而去取之南軒東萊止集諸家可取者視李氏為¶
　徑而東萊之詩紀獨行岷隱戴氏遂為續詩紀建昌¶
　段氏又用詩紀之法為集解華谷嚴氏又用其法為¶
<pb:KR2n0011_WYG_113-12b>¶
　詩緝諸家之要多在焉雪山王公質夾漈鄭公樵始¶
　皆去序而言詩與諸家之説不同晦庵先生因鄭氏¶
　之説盡去美刺探求古始其説頗驚俗雖東萊不能¶
　無疑焉夫詩非序莫知其所自作去之千載之下欲¶
　一旦盡去古昔相傳之説别求其説於茫㝠之中誠¶
　亦難矣然其指甫田大田諸篇為治世之音成王不¶
　敢康之成王為周成王則其説的有根據且發理精¶
　到措辭簡潔讀之使人瞭然孰有加於晦庵之詩¶
<pb:KR2n0011_WYG_113-13a>¶
　傳者哉學者當以是為主至其改易古説問有意未¶
　能遽暁者則以諸家叅之庶乎得之矣¶
　　　　按簣齋詩説至衞詩而止今附集中未成之¶
　　　　書也¶
黄氏(光昇/)演詩蠡測¶
　　　未見¶
張氏(忠/)詩辨疑¶
　　　未見¶
<pb:KR2n0011_WYG_113-13b>¶
　黄虞稷曰任丘人嘉靖己丑進士官光禄少卿¶
呂氏(光洵/)詩箋¶
　　　未見¶
　俞汝言曰光洵字(闕/)　新昌人嘉靖壬辰進士厯官¶
　兵部尚書兼副都御史廵撫雲南改南京工部¶
薛氏(應旂/)方山詩説¶
　　八卷¶
　　　存¶
<pb:KR2n0011_WYG_113-14a>¶
　王夢得序曰我師方山公五經罔不淹貫而尤長於¶
　詩以幼時所錄詩説鋟諸梓始經義理以求其趣叅¶
　之古今以博其趣察之性情以正其意訂之得失以¶
　恊其中眞可輔翼乎經而並行者學者當自得之嘉¶
　靖癸夘序¶
薛氏(騰蛟/)毛詩附説¶
　　十卷¶
　　　未見¶
<pb:KR2n0011_WYG_113-14b>¶
陳氏(言/)詩疑¶
　　　未見¶
　言自序曰詩也者正變存乎感哀樂存乎音美刺勸¶
　戒存乎意升降理亂存乎時得其意故時可見也得¶
　其感故音可審也得其音故政可知也於是乎詩次¶
　可序也則序之可也序之也者以序乎先王之詩世¶
　也觀乎其世而樂有恍焉者矣是故序詩也詩小序¶
　之作或以為孔子或以為子夏或以為子夏毛公合¶
<pb:KR2n0011_WYG_113-15a>¶
　作或以為國史或以為衞宏潤色之潤色者潤色乎¶
　孔子子夏毛公者也孔子子夏毛公其去詩尚近必¶
　耳目有逮焉者而以數千載之後臆而破之豈不遠¶
　哉是故序有原乎詩之意而詩無證乎序之辭者朱¶
　子以為非而我疑其是也故命其編曰詩疑¶
詩序傳¶
　　　未見¶
　言自述曰先王之詩孔子得宋大夫之七篇曰商頌¶
<pb:KR2n0011_WYG_113-15b>¶
　繼之者周也周宗文王故次二南文王未王二南未¶
　雅也武王成之故次武王之頌成王治定功成制禮¶
　作樂而備矣故次之正雅成王有疑於周公未純也¶
　故次豳之變風承成王者康王昭王也故次二王之¶
　頌二王之後有宣王之興幽厲之衰故次幽宣厲王¶
　之變雅觀其所變而詩之情見矣幽王弑平王東而¶
　不復雅故次王風平王而下無詩矣於是有諸侯之¶
　詩魯宗國也而無風故次魯頌康叔者武王之子也¶
<pb:KR2n0011_WYG_113-16a>¶
　故次&KR0385;&KR0352;衞唐叔者成王之弟也故次唐以其厲王¶
　之後故次鄭異姓而大功者太公畢公也故次齊次¶
　魏秦諸侯而狄者也故次秦國小而極亂亂極必治¶
　君子有未濟之思故次之以陳檜曹終焉¶
袁氏(煒/)毛詩定見¶
　　　未見¶
　浙江通志煒字懋中慈谿人嘉靖戊戌㑹元廷試第¶
　三人累官少傅兼太子太傅建極殿大學士贈少師¶
<pb:KR2n0011_WYG_113-16b>¶
　諡文榮¶
何氏(宗魯/)詩辨考証¶
　　四卷¶
　　　未見¶
　黄虞稷曰宗魯字可言福清人嘉靖癸夘舉人惠州¶
　府同知¶
李氏(先芳/)毛詩考正¶
　　　未見¶
<pb:KR2n0011_WYG_113-17a>¶
王氏(樵/)詩考¶
　　　未見¶
陳氏(錫/)詩辨疑¶
　　一卷¶
　　　存¶
勞氏(堪/)詩林伐柯¶
　　四卷¶
　　　存¶
<pb:KR2n0011_WYG_113-17b>¶
　謝東山序曰詩林伐柯者道亭勞先生所為説詩者¶
　也先生按潼川暇出以示東山由是讀之卒業先生¶
　於三百篇既合而統論之又析而詳言之大而一説¶
　之長小而一詁之善取之也博辨之也明學詩者讀¶
　之不猶伐柯者其則不遠矣乎雖然所謂則者不在¶
　書而在人不在人而在我聖門説詩曰思無邪曰温¶
　柔敦厚詩之教也此學詩之則也先生在蜀其教人¶
　也德行以為本篤實以為文行之以敬敷在寛出之¶
<pb:KR2n0011_WYG_113-18a>¶
　以色笑匪怒其校士也喜怒不形好惡不作覬覦莫¶
　得而倖毁譽莫得而撓所以薰陶變化之者其為無¶
　邪與温柔敦厚則一而已矣今諸生既親承先生之¶
　善訓其尚於先生所以為身教者近取則焉不然苟¶
　徒讀先生之書固非先生之志矣隆慶庚午序¶
　繆泳曰堪江西德化人嘉靖丙辰進士厯官副都御¶
　史協理院事¶
許氏(天贈/)詩經正義¶
<pb:KR2n0011_WYG_113-18b>¶
　　　未見¶
　黄虞稷曰天贈字德夫黟縣人嘉靖乙丑進士山東¶
　叅政¶
　¶
　¶
　¶
　¶
　經義考卷一百十三¶
