# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.843840
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷八十七
<pb:KR2n0011_WYG_087-1a>¶
欽定四庫全書¶
　經義考卷八十七¶
　　　　　　　　　　翰林院檢討朱彝尊撰¶
　　　書(十六/)¶
劉氏(三吾/)等書傳㑹選¶
　　六卷¶
　　　存¶
　實錄洪武十年三月上與羣臣論天與日月五星之¶
<pb:KR2n0011_WYG_087-1b>¶
　行翰林應奉傅藻典籍黄麟考功監臣郭傅皆以蔡¶
　氏左旋之説為對上曰天左旋日月五星皆右旋二¶
　十八宿經也附天體而不動日月五星緯乎天者也¶
　朕自起兵以來與善推步者仰觀天象二十有三年¶
　矣嘗於天氣清爽之夜指一宿為主太陰居是宿之¶
　西相去丈許盡一夜則太陰漸過而東矣由此觀之¶
　則是右旋厯家亦嘗論之蔡氏謂為左旋此則儒家¶
　之説爾等不晰而論之豈所謂格物致知之學乎二¶
<pb:KR2n0011_WYG_087-2a>¶
　十七年四月丙戌詔徵儒臣定正宋儒蔡氏書傳上¶
　觀蔡氏書傳日月五星運行與朱子詩傳不同及其¶
　他注説與鄱陽鄒季友所論間有未安者遂詔徵天¶
　下儒臣定正之於是太子少保唐鐸等舉翰林編修¶
　致仕張美和國子監博士致仕錢宰助敎致仕靳觀¶
　敎授高讓學正王子謙敎諭張士諤俞友仁何原銘¶
　傅子裕周惟善訓導唐棐周寛趙信洪初萬鈞王賓¶
　謝子方呉子恭博士解震熊釗揭軌蕭尚仁蕭子尚¶
<pb:KR2n0011_WYG_087-2b>¶
　王允升張文翰張思哲宋麟並遣行人馳傳徵之九¶
　月己酉正蔡氏書傳成初詔徵國子博士錢宰等至¶
　上語以正定書傳之意且曰爾等知天象乎皆對以¶
　不知上曰朕每觀天象自洪武初有黒氣凝於奎璧¶
　乃文章之府朕甚異焉今年春暮其間黑氣始消文¶
　運興矣爾等宜考古正今有所述作以稱朕意乃命¶
　翰林院學士劉三吾董其事開局翰林院正定是書¶
　時禮遇諸儒甚厚各賜以綺繒衣被等物又御製詩¶
<pb:KR2n0011_WYG_087-3a>¶
　命次韻和之朝叅則班於侍衛之前宴享則次坐殿¶
　中時酒樓成人賜鈔宴其上各獻詩謝上大悦復遣¶
　禮部尚書任亨泰諭㫖諸儒有年老願歸者先遣之¶
　衆皆願留至是書成凡蔡氏集傳得者存之失者正¶
　之又集諸家之説足其未備三吾等率諸儒上進賜¶
　名曰書傳㑹選命禮部頒行天下賜諸儒宴及鈔俾¶
　馳驛而還¶
　　　　按書傳㑹選載纂修諸人無靳觀吳子恭宋¶
<pb:KR2n0011_WYG_087-3b>¶
　　　　麟而有國子祭酒胡季安左春坊左贊善門¶
　　　　克新右春坊右贊善王俊華翰林修撰許觀¶
　　　　張信編修馬京盧原質齊麟張顯宗景清戴¶
　　　　德彜國子助敎高耀王英定公靜儒士靳權¶
　　　　凡一十五人葢永樂中修實錄以許觀景清¶
　　　　等皆坐逆黨因連類而刪去之也¶
　三吾序曰今天下車同軌書同文行同倫當大德聖¶
　人在天子位舉議禮制度考文之典謂六書莫古於¶
<pb:KR2n0011_WYG_087-4a>¶
　書帝王治天下之大法莫備於書今所存者僅五十¶
　八篇諸儒訓註又各異同至宋九峰蔡氏本其師朱¶
　子之命作為集傳發明殆盡矣然其書成於朱子既¶
　歿之後有不能無可議者如堯典天與日月皆左旋¶
　洪範相協厥居為天之陰隲下民有未當者宜考正¶
　其説開示方來臣三吾備員翰林屢嘗以其説聞上¶
　允請乃召天下儒士倣石渠虎觀故事與臣等同校¶
　定之凡蔡氏之得者存之失者正之旁采諸家之説¶
<pb:KR2n0011_WYG_087-4b>¶
　足其所未備書成賜名曰書傳㑹選今所引用先儒¶
　姓氏定為凡例列之於後云¶
　祝允明曰高皇帝聖學超傑以尚書咨羲和惟天陰¶
　隲下民二節蔡沈註誤嘗問羣臣七政左旋然乎編¶
　修答祿與權仍以蔡氏新説對上曰朕自起兵迄今¶
　未嘗置歩覽焉可狥儒生腐談因命諸儒臣改正為¶
　書傳㑹選劄示天下學者其略曰凡前元科舉尚書¶
　專以蔡傳為主考其天文一節已自差謬謂日月隨¶
<pb:KR2n0011_WYG_087-5a>¶
　天而左旋今仰觀乾象甚為不然當依朱子詩傳十¶
　月之交注丈為是又如洪範内惟天陰隲下民相協¶
　厥居一節俱以天言不知陰隲下民乃天之事相協¶
　厥居乃人君之事天之陰隲下民者何風霜雨露均¶
　調四時五穀結實立蒸民之命此天之陰隲也君之¶
　相協厥居者何敷五敎以敎民明五刑而弼敎使强¶
　不得以凌弱衆不得以暴寡而各安其居也若如蔡¶
　氏之説則相協厥居事皆付之於天而君但安之自¶
<pb:KR2n0011_WYG_087-5b>¶
　若奉天勤民之政略不相與又豈天祐下民作君作¶
　師之意哉¶
　顧炎武曰按此書若堯典謂天左旋日月五星違天¶
　而右轉主陳氏祥道高宗彤日謂祖庚繹于高宗之¶
　廟主金氏履祥西伯戡黎謂是武王亦主金氏洛誥¶
　惟周公誕保文武受命惟七年謂周公輔成王之七¶
　年主張氏陳氏皆不易之論又如禹貢厥賦貞主蘇¶
　氏軾謂賦與田正相當涇屬渭汭主孔傳水北曰汭¶
<pb:KR2n0011_WYG_087-6a>¶
　太甲自周有終主金氏謂周當作君多方不克開于¶
　民之麗主葉氏金縢周公居東謂孔氏以為東征非¶
　是至洛誥又取東征之説自相牴牾每傳之下繫以¶
　經文及傳音釋於字音字體字義辨之甚詳其傳中¶
　用古人姓氏古書名目必具出處兼亦考證典故葢¶
　宋元以來諸儒之規模猶在而其為此書者皆自幼¶
　為務本之學非由八股發身之人故所著之書雖不¶
　及先儒而尚有功於後學至永樂中修尚書大全不¶
<pb:KR2n0011_WYG_087-6b>¶
　惟刪去異説并音釋亦不存矣愚嘗謂自宋之末造¶
　以至有明之初年經術人材於斯為盛自八股行而¶
　古學棄大全出而經説亡洪武永樂之間亦世道升¶
　降之一會矣¶
梁氏(寅/)書纂義¶
　　十卷¶
　　　未見¶
　寅自述曰歸老之後於書也以蔡氏傳之詳明而姑¶
<pb:KR2n0011_WYG_087-7a>¶
　釋其略謂之書纂義¶
朱氏(升/)尚書旁注¶
　　六卷¶
　　　存¶
書傳補正輯註¶
　　一卷¶
　　　未見¶
　升自序曰朱子傳註諸經略備獨於書未暇及嘗别¶
<pb:KR2n0011_WYG_087-7b>¶
　出小序辨正疑誤指其領要以授蔡氏而為集傳惜¶
　其成於朱子既歿之後門人語錄未輯之前自是以¶
　來諸儒繼作講明著述補益宏多然徃徃不與經傳¶
　相附而繙閲之難也升不揆愚陋蒐輯見聞既為讀¶
　經者作旁註綱目有綂離合成章又為讀傳為傅輯¶
　補缺正訛發明㫖趣亦既有年矣今為此編不過約¶
　取傳輯補缺正訛之文僅使傳文周密經意通暢而¶
　已庶㡬文字簡潔而學章誦習不憚其繁若欲求其¶
<pb:KR2n0011_WYG_087-8a>¶
　發明㫖趣之詳則有傳輯在時至正庚寅二月壬辰¶
　書成於石門山中題以授子同¶
陳氏(謨/)書經㑹通¶
　　　未見¶
　人物考陳謨字一德又字心吾泰和人學者稱海桑¶
　先生洪武初徵至京師議禮學士宋濓待制王褘交¶
　章請留為國子師引疾辭歸家居敎授屢應聘為江¶
　廣考試官所著有書經㑹通詩經演疏¶
<pb:KR2n0011_WYG_087-8b>¶
朱氏(右/)書集傳發揮¶
　　十卷¶
　　　未見¶
　右自序曰愚讀孔子所刪述易書詩春秋而深歎夫¶
　聖人之道不行及觀漢唐諸儒傳疏又以痛聖人之¶
　道不能明也道不行猶得以明其理義布諸方䇿以¶
　淑夫後之人道之不明於天下貿貿焉棄本而逐末¶
　趨偽而厭真㡬何不為異端功利之歸矣乎竊以君¶
<pb:KR2n0011_WYG_087-9a>¶
　臣父子之道尊尊親親之懿莫詳於書自成康王澤¶
　一熄五百年而我夫子出雖不得司其典禮命討之¶
　權猶能修其典禮命討之具奈何遭焚滅之禍千數¶
　百年間大禮泯絶至宋程朱諸儒始能因遺經以闡¶
　其敎其功固不在漢唐下也天相元德崇信五經詔¶
　取士科書以朱子訂傳為主經生學子尤知嚮方則¶
　孔氏刪定之書將行於今矣噫世固有明經而不得¶
　以行道者未有經不明而能行道者也固有通其辭¶
<pb:KR2n0011_WYG_087-9b>¶
　而不得其心者未有不察其辭而能知其心者也然¶
　則道之行當自明經始經之通當自達辭始達其辭¶
　以知其心即其心以行夫道奚可以二觀哉右生也¶
　晚於道未聞信習是經積有年矣集傳之作非後學¶
　所敢妄議當參諸當代名儒質以所聞父師之敎則¶
　不無相發明者於是謹述集傳發揮六卷綱領始末¶
　一卷指掌圗一卷通證二卷凡一十卷藏之於家以¶
　詒子孫葢以世有古今時有先後人心之所同然一¶
<pb:KR2n0011_WYG_087-10a>¶
　耳心之所同然者何也謂理也義也聖人先得我心¶
　之所同然耳茍得其所同然雖越天地亘古今如一¶
　日也嗟夫君心之要王政之綱具在是經安敢以覬¶
　其萬一初學之士尋繹之繁或庶免於紛紜眩惑之¶
　病云¶
　李祁序曰書經孔子之手而定然自漢以下文有古¶
　今之殊自唐以來傳有是非之雜如是而求夫精義¶
　之歸一難矣哉九峯蔡氏親授朱子指畫作為集解¶
<pb:KR2n0011_WYG_087-10b>¶
　而諸家之説始有折𠂻學者始有準則二帝三王之¶
　道亦既廓然明矣然其微辭隠義諸家或所未發蔡¶
　氏亦止據其所長而采之使當時復有他説則亦必¶
　在所不遺矣自集傳既行之後諸儒之講論益精考¶
　訂益密皆足以發是書之隠而闡其微於是天台朱¶
　君伯賢復㑹其所長附以已見編而為集名曰發揮¶
　葢非以求異乎蔡氏之傳乃所以補其遺闕而全之¶
　也子嘗得而讀之開卷數節即犁然當於人心然後¶
<pb:KR2n0011_WYG_087-11a>¶
　知二帝三王之書雖非出於一時而㑹之於道則無¶
　不同諸家之説雖非出於一人而揆之於理則必有¶
　合其理同則其道同又何疑乎是非之難辨哉伯賢¶
　用力精深故其采擇詳審至其綱領圗説音釋通證¶
　皆有補於是書有功於學者是亦不可少也嗚呼安¶
　得起蔡氏於九京而與之論伯賢之所學哉¶
　錢謙益曰右字伯賢臨海人後徙上虞元末累舉不¶
　就洪武初召修元史再修日厯除翰林院編修擢晉¶
<pb:KR2n0011_WYG_087-11b>¶
　相府長史¶
冉氏(庸/)尚書精萃¶
　　　佚¶
　陳璉志墓曰先生諱庸克常其字保定蠡縣人登至¶
　正丙午進士第授完州判官不就尋改長信寺知事¶
　洪武初例徙南京上欲授以官辭之甚力遂謫桂林¶
　永樂初應詔至南京以老疾辭歸年九十六卒¶
徐氏(蘭/)書經體要¶
<pb:KR2n0011_WYG_087-12a>¶
　　一卷¶
　　　未見¶
　黄虞稷曰蘭字與善浙江開化人洪武初官助敎門¶
　人歐陽齊進其書於朝¶
陳氏(雅言/)尚書卓躍¶
　　六卷¶
　　　未見¶
　鄒緝表墓曰永豐陳雅言受詩於傅志行受書於徐¶
<pb:KR2n0011_WYG_087-12b>¶
　復明興首起典敎縣學其著述多所發明有四書一¶
　覽大學管闚中庸類編書經卓躍行於世¶
　楊士竒曰書卓躍二冊永豐陳雅言著專為科舉設¶
　今南昌有刻板余得之雅言之孫彝訓今為中書舍¶
　人¶
　黄虞稷曰雅言永豐人洪武中稱病不赴薦嘗領永¶
　豐縣敎事¶
鄭氏(濟/)書經講解¶
<pb:KR2n0011_WYG_087-13a>¶
　　　未見¶
　黄虞稷曰濟閩縣人洪武中儋州學正¶
林氏(遜/)尚書經義¶
　　　未見¶
　黄虞稷曰遜廣東潮陽人洪武乙丑進士授閩縣丞¶
黄氏(紹烈/)書經主意¶
　　　未見¶
　黄虞稷曰紹烈臨川人洪武二十七年進士官瑞安¶
<pb:KR2n0011_WYG_087-13b>¶
　知縣¶
郭氏(元亮/)尚書該義¶
　　十二卷¶
　　　佚¶
　台州府志元亮仙居人樌從子以儒士任新昌訓導¶
　謝鐸曰尚書該義黄巖郭元亮著今亡¶
詹氏(鳯翔/)書經釋義旁通撮要¶
　　　未見¶
<pb:KR2n0011_WYG_087-14a>¶
　江西通志詹鳯翔字道存樂安人以薦任府學訓導¶
劉氏(朴/)書義精要¶
　　　佚¶
　江西通志劉朴字子素吉水人洪武中舉明經試於¶
　京師授學官其卒也解縉表其墓¶
胡氏(廣/)等書傳大全¶
　　十卷¶
　　　存¶
<pb:KR2n0011_WYG_087-14b>¶
　呉任臣曰書傳舊為六卷今分十卷大㫖本二陳氏¶
　纂修諸臣則翰林院學士兼左春坊大學士奉政大¶
　夫胡廣奉政大夫右春坊右庶子兼翰林院侍講楊¶
　榮奉直大夫右春坊右諭德兼翰林院侍講金幼孜¶
　翰林院修撰承務郎蕭時中陳循翰林院編修文林¶
　郎陳全林誌翰林院編修承事郎李貞陳景著翰林¶
　院檢討從仕郎余學䕫劉永清黄夀生陳用陳燧翰¶
　林院五經博士迪功郎王進翰林院典籍修職佐郎¶
<pb:KR2n0011_WYG_087-15a>¶
　黄約仲翰林院庶吉士凃順奉議大夫禮部郎中王¶
　羽奉議大夫兵部郎中童謨奉訓大夫禮部員外郎¶
　呉福奉直大夫北京刑部員外郎呉嘉靜承直郎禮¶
　部主事黄裳承德郎刑部主事段民章敞楊勉周忱¶
　吾紳承直郎刑部主事洪順沈升文林郎廣東道監¶
　察御史陳道潛承事郎大理寺評事王選文林郎太¶
　常寺博士黄福修職郎太醫院御醫趙友同迪功佐¶
　郎北京國子監博士王復原泉州府儒學敎授曾振¶
<pb:KR2n0011_WYG_087-15b>¶
　常州府儒學敎授廖思敬蘄州(闕/)儒學學正傅舟濟¶
　陽縣儒學敎諭杜觀善化縣儒學敎諭顔敬守常州¶
　府儒學訓導彭子斐鎮江府儒學訓導留季安凡四¶
　十二人¶
王氏(達/)書經心法¶
　　　佚¶
　王孚曰耐軒先生有詩書二經心法學者多傳之¶
　錢謙益曰達字達善無錫人洪武中舉明經除國子¶
<pb:KR2n0011_WYG_087-16a>¶
　助敎永樂中擢翰林編修遷侍讀學士¶
張氏(洪/)尚書補傳¶
　　十二卷¶
　　　未見¶
王氏(原/)書傳補遺¶
　　　未見¶
　黄虞稷曰原龍巖人永樂甲申進士官潮州知府¶
彭氏(朂/)書傳通釋¶
<pb:KR2n0011_WYG_087-16b>¶
　　六卷¶
　　　存¶
　朂自述曰愚讀是經傳叨中甲科且嘗推所得以淑¶
　諸人而其中微辭奥義有弗能辨析者尤多比伏覩¶
　頒降書傳藏於學校閭巷未易得覩是以忘其不韙¶
　之咎摘取其切要者附載下方名曰書傳通釋繕寫¶
　成編歸貽家塾庶與吾䣊之士共焉¶
　人物考彭朂字祖期吉安永豐人永樂乙未進士正¶
<pb:KR2n0011_WYG_087-17a>¶
　綂初拜監察御史改考功郎中出為山東按察副使¶
　黄虞稷曰是書錢塘董鏞音㸃宣德乙巳曾刻於建¶
　陽¶
徐氏(善述/)尚書直指¶
　　六卷¶
　　　存¶
　人物考徐善述字好古天台人以薦授桂陽州學正¶
　仁宗為皇太子簡入宮僚為左春坊左司直郎陞右¶
<pb:KR2n0011_WYG_087-17b>¶
　贊善卒於官洪熙間贈太子少保諡文肅¶
　黄虞稷曰仁宗在東宮徐贊善善述纂尚書直指六¶
　卷上進¶
　　　　按是書徐文肅為東宮講官時所進未曾刋¶
　　　　行亦不列撰書姓名其後中璫錢能從宮中¶
　　　　攜出遂為鏤版於時錢溥劉宣序之童軒跋¶
　　　　之皆不知為文肅所著予從同里曹侍郎溶¶
　　　　家見之因為標出¶
<pb:KR2n0011_WYG_087-18a>¶
陳氏(濟/)書傳補注¶
　　一卷¶
　　　未見¶
書傳通證¶
　　　未見¶
　姓譜陳濟字伯載武進人永樂初以布衣召修永樂¶
　大典為總裁官書成授右春坊右贊善所著有書傳¶
　通證書傳補注¶
<pb:KR2n0011_WYG_087-18b>¶
何氏(文淵/)書義庭訓¶
　　　未見¶
　陸元輔曰書義庭訓太子太保吏部尚書廣昌何文¶
　淵巨川撰文淵中永樂戊戌進士晚號鈍庵¶
　¶
　¶
　¶
　經義考卷八十七¶
