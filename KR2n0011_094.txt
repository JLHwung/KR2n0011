# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.982407
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷九十四
<pb:KR2n0011_WYG_094-1a>¶
欽定四庫全書¶
　經義考卷九十四¶
　　　　　　　　　　翰林院檢討朱彛尊撰¶
　　　書(二十三/)¶
陳氏(埴/)禹貢辨¶
　　一卷¶
　　　未見¶
　浙江通志陳埴字器之永嘉人從學朱文公舉進士¶
<pb:KR2n0011_WYG_094-1b>¶
　以通直郎致仕學者稱濳室先生¶
李氏(方子/)禹貢解¶
　　　未見¶
　邵武府志李方子字公晦光澤人朱子髙弟自號果¶
　齋嘉定七年進士第三人累官國子録通判辰州寳¶
　慶二年眞徳秀袁甫取所著禹貢解以進特授朝奉¶
　郎¶
余氏(嚞/)禹貢考¶
<pb:KR2n0011_WYG_094-2a>¶
　　　佚¶
　閩書嚞字若䝉龍谿人任惠潯二州教授差浙西倉¶
　幹上書論韓侂胄改通直郎主管嶽祠所著周禮解¶
　禹貢考春秋地例增釋¶
黄氏(千能/)禹貢圖説¶
　　　佚¶
　江西通志黄千能字必强豐城人刻意讀書謂皇極¶
　九疇之統漢儒舉以參五事配六極則失之妄作皇¶
<pb:KR2n0011_WYG_094-2b>¶
　極要論又謂古今地理無一定之形神禹疏河之故¶
　道蕪沒而難考作禹貢圖説¶
孟氏(先/)禹貢治水圖¶
　　宋志一卷¶
　　　佚¶
傅氏(寅/)禹貢集解¶
　　二卷¶
　　　存(闕/)¶
<pb:KR2n0011_WYG_094-3a>¶
　喬行簡序曰今學之不古若科舉之習害之也明經¶
　記誦固不足以言古然猶近古文詞之習興而義疏¶
　之學冺矣利所不在誰復睥目視之乎同叔家故貧¶
　亦以教舉子為業乃能取古書天官地志律厯權度¶
　井田兵制分寸零整乘除杪忽之説究觀篤攷窮日¶
　夜不愒無是書則多方從人借之月累嵗積而其學¶
　成矣遂取其書事為之圖條列諸説而㫁以已意名¶
　曰羣書百考禹貢説葢其一也夫説禹貢者多家三¶
<pb:KR2n0011_WYG_094-3b>¶
　江莫定其名黑水弗知所入諸如此類甚衆余曩得¶
　同叔此書讀之葢躍如也然間有疑而未决者方圖¶
　與之講切㑹而一之而同叔亡矣以同叔之用工如¶
　此其至既勒成一家之言是固不可使之無傳也百¶
　攷文多欲鋟之板未辦姑摭其禹貢説出之庶幾留¶
　意此學将求證於是者有取焉同叔姓傅名寅烏傷¶
　人也葢晚而徙居與余為同里云¶
　吕祖儉曰同叔禹貢圖考可謂集先儒之大成¶
<pb:KR2n0011_WYG_094-4a>¶
　葉適曰同叔博通古書特有隱趣¶
　黄溍曰鄉先生傅公從説齋唐公質疑問難皆有援¶
　据可反復説齋喜曰吾益友也及聞其升陑分陕之¶
　説語門人曰職方輿地盡在同叔腹中矣大愚吕公¶
　閲其禹貢圖考曰是書可謂集先儒之大成矣揭其¶
　圖請申言之而坐諸生以聼且曰以所能者教人所¶
　不能者受教於人理之所在初無彼此先生亦樂為¶
　之盡亹亹不倦¶
<pb:KR2n0011_WYG_094-4b>¶
　金華志傅寅字同叔義烏人於天文地理明堂封建¶
　井田律厯兵制之屬世儒置不講者靡不窮究訂其¶
　譌謬學者稱之曰杏溪先生¶
易氏(袚/)禹貢疆理記¶
　　一卷¶
　　　佚¶
戴氏(䝉/)禹貢辨¶
　　一卷¶
<pb:KR2n0011_WYG_094-5a>¶
　　　佚¶
鄒氏(近仁/)禹貢集説¶
　　　未見¶
　陸元輔曰近仁字魯卿鄱陽人官龍陽丞嘗問學於¶
　楊簡著歸軒集¶
王氏(柏/)禹貢圖¶
　　一卷¶
　　　未見¶
<pb:KR2n0011_WYG_094-5b>¶
　　　　按西亭王孫萬卷堂藏書目載之¶
陳氏(剛/)禹貢手抄¶
　　一卷¶
　　　佚¶
　溫州府志剛字公濳平陽縣人從胡石塘學隱居教¶
　授學者稱為濳齋先生¶
林氏(洪/)禹貢節要¶
　　一卷¶
<pb:KR2n0011_WYG_094-6a>¶
　　　佚¶
張氏(性善/)禹貢沿革圖¶
　　　佚¶
王氏(禕/)禹貢山川名急就章¶
　　一篇¶
　　　存¶
朱氏(右/)禹貢凡例¶
　　一卷¶
<pb:KR2n0011_WYG_094-6b>¶
　　　存¶
　右自序曰愚讀禹貢而知聖人之書法謹而有辨也¶
　其載九州山川地理曲折及貢賦封域之事言簡義¶
　密詞嚴意周一字之間含蓄無盡如書山川廣平曰¶
　原下濕曰隰山南曰陽水北曰汭地髙曰丘再成曰¶
　陶髙平曰陸瀦水曰澤其土色無塊曰壤土黏曰埴¶
　脈起曰墳青黒曰黎𤣥而䟽曰壚其草木少長曰夭¶
　上竦曰喬繇言其茂條言其長叢生而積曰苞其水¶
<pb:KR2n0011_WYG_094-7a>¶
　道因水入水曰達循行水涯曰沿舟行水上曰浮絶¶
　水而渡曰逾曰亂大水合小水曰過小水合大水謂¶
　之入二水勢均相入謂之㑹㑹而合之一謂之同其¶
　治功除木曰刋祭山曰旅致功曰績可種曰藝可治¶
　曰乂順其道曰從得其正曰殷經始治之謂之載已¶
　盡平治謂之既其賦法最薄曰貞雜出曰錯其貢賦¶
　常獻曰貢器盛曰篚包褁曰包待命曰錫非一物曰¶
　錯凡例不過四十而千萬世之豐功盛徳盡在是矣¶
<pb:KR2n0011_WYG_094-7b>¶
　因詮次以便覽者¶
郭氏(餘/)禹貢傳注詳節¶
　　一卷¶
　　　佚¶
　楊士竒曰禹貢傳注詳節先友湖州府經歴郭¶
　慶宜先生刪節傳注為之以便記誦者也先生¶
　治書嘗從前元進士邁養高講習其授受有自¶
　云¶
<pb:KR2n0011_WYG_094-8a>¶
　江西通志郭餘字慶宜泰和人洪武中徴授廣東按¶
　察司僉事¶
葛氏(大紀/)禹貢要略¶
　　一卷¶
　　　未見¶
鄭氏(瑶/)禹治水譜¶
　　一卷¶
　　　未見¶
<pb:KR2n0011_WYG_094-8b>¶
夏氏(寅/)禹貢詳節¶
　　一卷¶
　　　未見¶
　姓譜夏寅字正夫華亭人正統十三年進士歴南京¶
　吏部郎中陞江西提學副使終山東右布政使¶
張氏(吉/)禹貢疑誤辨¶
　　一篇¶
　　　存¶
<pb:KR2n0011_WYG_094-9a>¶
　楊廉撰碑曰公諱吉字克修餘干人成化辛丑進士¶
　仕至貴州左布政使¶
劉氏(龍/)徐氏(縉/)等禹貢注解¶
　　　未見¶
　陸元輔曰明世宗命劉龍徐縉撰進龍字舜卿𢎞治¶
　己未進士第三人歴禮部尚書諡文安縉字子容吳¶
　縣人𢎞治乙丑進士歴禮部侍郎諡文愍¶
韓氏(邦竒/)禹貢詳略¶
<pb:KR2n0011_WYG_094-9b>¶
　　二卷¶
　　　存¶
　邦竒自序曰略者為吾家初學子弟也復講説者舉¶
　業也詳釋之者俟其進而有所考也𢎞治丁巳¶
　歐思誠後序曰禹貢詳節廼苑洛韓公心得之學傳¶
　之家塾者往嵗愚承乏朝邑知而求傳之公辭曰此¶
　特以教我子弟者非敢傳之人人也嘉靖乙巳春適¶
　公奉命總理河道於濟寕愚復備屬東昌獲伸前請¶
<pb:KR2n0011_WYG_094-10a>¶
　公諾愚歸郡夀諸梓俾讀是經者本其説以研經義¶
　攷其圖以窮源委庶知公用心之勤析理之精有裨¶
　後學不為小補云¶
桂氏(蕚/)禹跡九州圖¶
　　四幅¶
　　　未見¶
　陸元輔曰嘉靖四年十二月吏部桂蕚繪禹跡九州¶
　圖以進言古人之學右圖左書未嘗偏廢後世書籍¶
<pb:KR2n0011_WYG_094-10b>¶
　繁而圖學不傳頃者陛下命禮部侍郎劉龍徐縉撰¶
　成禹貢注解以供覽觀用意勤矣臣謂禹貢大㫖分¶
　叙九州以經之總叙山川以緯之毎州之下奠山川¶
　豬藪澤而後繼之以物土宜定田制經賦法通職貢¶
　其總序於後則列山川叙原委總成功定封建别限¶
　制同教化是大禹先後經理之本末也皇上葢将因¶
　禹貢以考地理之逺近見貢賦之難易為施教之次¶
　第而求所以祗台徳先非若經生學士徒為考索記¶
<pb:KR2n0011_WYG_094-11a>¶
　問而已臣輙於龍縉取前代方輿形制合今日一統¶
　地圖重為四幅其一别禹九州之限而禹貢𨗳水之¶
　略書焉其一列山川原委而禹貢田制貢賦之略書¶
　焉其一載禹貢九州之域其一列禹貢五服之制經¶
　理分明本末具備皇上誠於清閒之燕一展玩之則¶
　不煩訓詁而所以法象禹貢之意者舉在目前矣上¶
　曰觀所繪圖具知忠愛以是開發朕學深有禆益因¶
　命左右揭之御屏以便省覽¶
<pb:KR2n0011_WYG_094-11b>¶
鄭公(曉/)禹貢圖説¶
　　一卷¶
　　　存¶
　子履淳曰家翁禹貢圖并著之説分疆界於各州之¶
　中而貢道以别列山川於諸條之下而州境益明至¶
　若河表東西荆分南北或地雖小而紀之必備或彼¶
　州治而此功亦成本諸經文質諸傳義更附以昭代¶
　之地制使觀者開卷披玩恍如身歴九有¶
<pb:KR2n0011_WYG_094-12a>¶
劉氏(天民/)禹貢溯洄¶
　　一卷¶
　　　未見¶
曽氏(于乾/)禹貢簡傳¶
　　一卷¶
　　　佚¶
　吉安府志曽于乾字思健泰和人邑諸生從羅洪先¶
　學¶
<pb:KR2n0011_WYG_094-12b>¶
張氏(朝瑞/)禹貢本末¶
　　一卷¶
　　　未見¶
　陸元輔曰朝瑞字鳯梧海州人隆慶戊辰進士歴官¶
　鴻臚寺卿¶
徐氏(常吉/)禹貢注¶
　　三卷¶
　　　未見¶
<pb:KR2n0011_WYG_094-13a>¶
禹貢辨¶
　　一卷(一云禹貢解一卷/)¶
　　　未見¶
全氏(天叙/)禹貢略¶
　　一卷¶
　　　未見¶
　陸元輔曰天叙號𤣥州鄞縣人萬厯丙戌進士歴官¶
　少詹事¶
<pb:KR2n0011_WYG_094-13b>¶
何氏(櫆/)禹貢解¶
　　一卷¶
　　　存¶
焦氏(竑/)禹貢解¶
　　一卷¶
　　　存¶
戚氏(里貴/)禹貢瑶琨¶
　　一卷¶
<pb:KR2n0011_WYG_094-14a>¶
　　　未見¶
　蒋方馨曰戚里貴字良父¶
褚氏(效善/)禹貢詳節¶
　　一卷¶
　　　未見¶
陸氏(大礽/)禹貢華末¶
　　一卷¶
　　　未見¶
<pb:KR2n0011_WYG_094-14b>¶
　　　　按二書載山隂祁氏澹生堂書目¶
姜氏(逢元/)禹貢詳節¶
　　一卷¶
　　　存¶
　沈蕙纕曰姜逄元字(原闕/)餘姚人萬厯癸丑進士歴¶
　官禮部尚書¶
茅氏(瑞徴/)禹貢滙疏¶
　　十二卷¶
<pb:KR2n0011_WYG_094-15a>¶
　瑞徵自序曰禹貢一書兩孔氏註疏原本山川頗得¶
　其概而三江九江悉屬影響至宋蔡氏捃摭諸家之¶
　説深心訂定多出先儒意表然援引證據未能曲暢¶
　間考蘇端明書傳意解各殊及叅以大全諸儒論著¶
　問難鋒起因從誦讀之餘凡闗禹貢疑義信手摘録¶
　爰採羣碎彚為全書而益神禹之明徳于今猶在天¶
　壤間也鴻水懐㐮禹不辭胼胝起昏墊而登之袵席¶
　矣而規畫封疆物土之宜而布之利曽不遺餘力其¶
<pb:KR2n0011_WYG_094-15b>¶
　於量衡貢賦差等正錯辨晰主名惟恐經制一淆適¶
　以起異日無藝之征而貽黎庶無窮之累故其言曰¶
　底愼財賦聖人逆知後世暴君汚吏必有以財賦藉¶
　口而先事曲為之防計深慮逺若此今海内非有九¶
　年之洪水而瀕河流離穿渠轉漕無寕嵗頃者邊鄙¶
　時警戈矛竊發窮鄉方苦加派繼以水旱間作毎來¶
　廟堂蒿目之憂使神禹持籌則壌定賦不知當若何¶
　底愼而尚忍以無名之箕歛重困吾民乎讀禹貢者¶
<pb:KR2n0011_WYG_094-16a>¶
　詳九州之山川則可供聚米之畫習漕渠之岐路則¶
　可啇飛輓之宜察東南之物力則當念杼軸之空攷¶
　甸服之遺制則當興樹藝之利而挈要於底愼財賦¶
　一語疏解浩繁可以一言以蔽之如必字比句櫛執¶
　今圖制疑古山川索碣石左右之端滋黒水梁雍之¶
　辨三條四列地派臚分兩漢九河源流靡訂此不離¶
　經生之耳食亦何益孔蔡之舊聞乎¶
何氏(模/)禹貢圖注¶
<pb:KR2n0011_WYG_094-16b>¶
　　一卷¶
　　　未見¶
　何光逺曰往余搜采國史獨儒林一傳寥寥乏人國¶
　初則有趙子常嘉靖中則有熊南沙近見何𤣥子之¶
　注易私心服膺以為可與二公接踵者也𤣥子之弟¶
　平子作禹貢解上自山海經下逮桑酈經注古今水¶
　道條分理解如堂觀庭如掌見指此亦括地之珠囊¶
　治水之金鏡也昔謝荘分左氏經傳隨國立篇製木¶
<pb:KR2n0011_WYG_094-17a>¶
　方丈圖山川土地各有分理離之則州别縣殊合之¶
　則㝢内為一予毎嘆之以為絶學今平子殆可以語¶
　此平子其勉之更與𤣥子努力遺經兄弟並列儒林¶
　豈非本朝盛事哉¶
鄭氏(鄤/)禹貢注¶
　　一卷¶
　　　存¶
艾氏(南英/)禹貢圖注¶
<pb:KR2n0011_WYG_094-17b>¶
　　一卷¶
　　　存¶
　南英自序曰禹貢一書古今地理志之祖學者窮經¶
　将以經世則仰觀俯察莫非分内事何可皓首一經¶
　聴其汶汶已也是編内注一遵蔡氏定於功令不可¶
　易也而又刪繁就簡者以便童䝉者記誦耳其所刪¶
　有不可廢者仍録為外注并諸儒之論精核足與傳¶
　注互相發者亦咸收之以備叅攷間有訂訛釋疑皆¶
<pb:KR2n0011_WYG_094-18a>¶
　出前儒之㫖無敢師心妄用若乃疆域之下形勝表¶
　裏之獨詳古今都㑹之孰優以至河道之遷徙轉運¶
　之難易猶若加意焉者非贅也形勢要害守國之所¶
　重而河淮汶濟之間又今國家蒿目之秋吾黨所不¶
　可不講也古人左圖右書故蕭何入秦取圖籍而漢¶
　業旋定馬援聚米為山谷而敵在目中今人徒讀書¶
　而廢圖譬如欲聞人之言不欲見人之形而謂知其¶
　人也可乎是圖考正特詳與經傳一字不迕凡脉絡¶
<pb:KR2n0011_WYG_094-18b>¶
　之紆曲方面之縱横讀者開卷瞭然矣語云不出户¶
　知天下或者亦有於斯歟¶
王氏(綱振/)禹貢逆志¶
　　一卷¶
　　　存¶
　綱振自序曰大夏侯氏有云諸生欲芥拾青紫宜務¶
　明經不明不若歸耕僕不能掇青紫既自棄諸生又¶
　退耕無地我求童䝉以告積而成帙将以問世先取¶
<pb:KR2n0011_WYG_094-19a>¶
　禹貢孤行昔杜林傳古尚書有同郡賈逵為作訓既¶
　又馬融作傳康成注解而杜遂用顯僕誠不能無意¶
　其人也¶
張氏(能恭/)禹貢訂傳¶
　　一卷¶
　　　存¶
　蒋垣曰福寕州人字禮言崇禎庚午鄉試第一人¶
黄氏(翼登/)禹貢注刪¶
<pb:KR2n0011_WYG_094-19b>¶
　　一卷¶
　　　存¶
　沈蕙纕曰黄翼登字學衡晉江人著尚書述解今行¶
　世者禹貢注刪一卷而已有朱廷旦荘竒顯二序¶
蒋氏(之驎/)禹貢注¶
　　一卷¶
　　　未見¶
　黄宗羲曰之驎字龍友鄞縣人崇禎戊寅行保舉法¶
<pb:KR2n0011_WYG_094-20a>¶
　掌院徐蓼莪以君應詔授順天儒學訓導¶
髙氏(秉蕖/)禹貢通考¶
　　四卷¶
　　　未見¶
　錢金甫曰髙秉蕖字&KR0008;甫華亭人崇禎中貢士¶
孫氏(承澤/)禹貢九州山水考¶
　　三卷¶
　　　存¶
<pb:KR2n0011_WYG_094-20b>¶
　承澤自序曰粤稽天地間形勢闊大莫過於山水故¶
　中庸言天地之為物不&KR0983;而指山水以實之孟子言¶
　性而舉禹之治水以為證葢山水有原有委有脉有¶
　絡有分有合有性有情而其理無盡也古今山經水¶
　志搜竒者失之荒唐紀遊者但狎其耳目無足取也¶
　禹貢一篇不獨紀載成功造化之功用神聖之彌綸¶
　俱在焉余反覆讀之乃著其總目於前而分考之於¶
　後夫山之所墳水之所湧水之所奔山之所亘動静¶
<pb:KR2n0011_WYG_094-21a>¶
　相生剛柔互錯先儒謂理一分殊一理之妙不於山¶
　水益見乎　又曰余於丙午之春注洪範成復注禹¶
　貢至次年中夏三易稿而書成夫禹貢紀成功也實¶
　與洪範相表裏洪範曰水潤下禹行其無事以水治¶
　水也水之性不汨而五行之性俱順彛倫所以攸叙¶
　也吾夫子獨贊其盡力溝洫何也推禹之心也禹之¶
　時懷山㐮陵不以為天行之數曰由已饑由已溺之¶
　云爾及水土平溝洫出向之無水不為害者今之無¶
<pb:KR2n0011_WYG_094-21b>¶
　水不為利也運輸之政興焉灌溉之澤普焉千載水¶
　利之經也讀者以是求之禹之功至今在禹之心至¶
　今在也予所以廽環是編經年而不能已也¶
夏氏(允彛/)禹貢古今合注¶
　　五卷¶
　　　存¶
　陳子龍序曰今天下之大患在於國貧而國之所由¶
　貧者田功之不治水利之不修也昔者夏后氏隨山¶
<pb:KR2n0011_WYG_094-22a>¶
　刋木薄海内外靡不周也而漢司馬遷曰禹通九道¶
　陂九澤度九山然河菑衍溢害中國也尤甚惟是為¶
　務以是知禹之用功多而防患深者莫黄河若也禹¶
　貢言治水也而其究曰庶土交正底愼財賦咸則三¶
　壌成賦中邦言治賦也即禹之自稱曰濬𤱶澮距川¶
　由是觀之禹之所以驅害者在於治江河之大水其¶
　所以成利者在於治溝洫之小水也自河失故道日¶
　以横決而冀豫徐兖之區民若履氷而處葢數千百¶
<pb:KR2n0011_WYG_094-22b>¶
　年而靡定也自秦廢阡陌而周禮瀦防溝遂列澮之¶
　屬蕩然無餘即後世陂池塘濼之制其人亡而事亦¶
　旋廢矣故西北之荒蕪者半天下至於國家嵗費數¶
　十百萬之資漕荆揚之粟以給京師而西北邊萬餘¶
　里皆仰灌輸於内凡轉運所輦商賈所販自京師而¶
　東則循灤薊抵榆闗或自直沽走遼碣稍北則牛車¶
　負載出居庸由龍固以給宣雲稍西則自大河以北¶
　浮漳衛度太行達晉陽又西則浮河入渭或自武牢¶
<pb:KR2n0011_WYG_094-23a>¶
　洛口或南由武闗通裒斜道以達闗中逺轉北河西¶
　至凉部大約三十鍾致一石民既恃漕益媮惰不治¶
　生業此其大患也黄河既已日决而南與淮同兖豫¶
　之地被禍益烈勢惟有縱其所如使還故道而東南¶
　之漕又必假道於河堤之防之以使之必出於是不¶
　能免於决而中州徐淮之民病矣絶河而北又竭泉¶
　源以充㑹通而東省病矣始也因田功廢而恃轉運¶
　既也恃轉運而田功益廢其初因轉運而急治河既¶
<pb:KR2n0011_WYG_094-23b>¶
　也因治河而滯運卒又因轉運而河益不治豈非盡¶
　失古人之意哉今人主之所急莫大於强兵欲強兵¶
　莫先於富國欲富國莫先於盡地利盡地利莫先於¶
　治水治水之道古今則有異矣禹之時九州同溢患¶
　其泛溢而無所歸故必先治其大者而後溝澮可成¶
　田賦可定今也患於隱伏而不為人用其滛溢為災¶
　者止黄河耳然西北之田功不立則漕不可省漕不¶
　可省勢不得不用河而河終不可得而治矣故曰今¶
<pb:KR2n0011_WYG_094-24a>¶
　日之治水必先治其小者而後大者可理也夫天下¶
　之水莫大於江河禹之治河也勞於治江荆揚之田¶
　賦下於諸州而後世毎藉大江以南衣食天下雖曰¶
　天時豈非人功哉夏子嘗憤國家之貧弱思大有以¶
　振之而方今士大夫襲從容安苟且言及務農任地¶
　則以為迂逺不近情實又或以管商之書儒者不道¶
　而一旦事急則鑄山𣙜商加税鬻爵不復顧其後嗟¶
　乎禹貢則聖人治天下之書也管商云乎哉觀其制¶
<pb:KR2n0011_WYG_094-24b>¶
　州列服任土作貢凡天喬竹石之㣲骨革齒毛之細¶
　莫不詳貫要其大端不過曰烝民乃粒萬邦作乂而¶
　已今夏子之書引伸觸類窮覽史傳博訪公卿山水¶
　之經郡國之志無不採險要之區泉澤之利無不載¶
　探竒覽勝之迹物産方俗之異無不記皆附見於經¶
　文之下可謂宏博而核矣夫縉紳先生知今而不知¶
　古則以為古人之事皆不可行學者狃於誦習不能¶
　損益以合於時勢所以貴於通才也夏子之書備矣¶
<pb:KR2n0011_WYG_094-25a>¶
　予獨論其事之最大為當世所急者著於篇使世之¶
　覽者有所本焉¶
　允彛自序曰余少恫愚每行道路輙迷往來長偕陳¶
　卧子出入見其留意博詢凡水泉之曲折𡍼徑之分¶
　岐必明晰而後已因念即此是學欲作地理圖仿朱¶
　思本意為之益増其所未備兼為之説而於用兵險¶
　要水利屯田城池賦税尤加詳焉其説閎逺非數年¶
　不能竣先舉其大略為禹貢古今合注惟閩粤滇黔¶
<pb:KR2n0011_WYG_094-25b>¶
　未入九州不能贅附餘已包舉大都方之注疏大全¶
　何敢比肩以為用世之助亦庻幾云¶
張氏(睿卿/)禹貢便讀¶
　　一卷¶
　　　存¶
朱氏(鶴齡/)禹貢長箋¶
　　十卷¶
　　　存¶
<pb:KR2n0011_WYG_094-26a>¶
　鶴齡自序曰記稱書教為疏通知逺夫推之時務有¶
　不宜非通也試之異代或不驗非逺也逖覽史籍凡¶
　職方地理河渠田賦諸書其文皆祖禹貢葢經國鴻¶
　規莫備於此後之人以為文焉而已即哆口自命専¶
　門者類亦苟安舊聞弗加深考安望其斟酌曩今坐¶
　而論作而行卓然稱有用之儒哉夫自禹迄今陵谷¶
　代變山川往蹟難以深求幸而漢唐以來諸儒辨論¶
　各出以及乘志圖經約略可據雖其間甲乙&KR0008;牾往¶
<pb:KR2n0011_WYG_094-26b>¶
　往有之然而考今正古析同合異亦存其人若復矜¶
　一家之言狥千載之惑襲舛成譌曷可殫詰予竊愍¶
　焉兵火餘生屏居無事爰取注疏大全與百氏之説¶
　條貫而𠂻斷之大約體宗詁訓而旁及史家求為通¶
　經適用之學所愧身未履乎方州力止憑乎書卷支¶
　離紕繆敢謂必無惟望博雅君子論定而是正焉嗟¶
　乎農政不修漕渠日壞轉運困而搜括頻此世變之¶
　所以益亟也有能慨然慕古寛平休息以上合於底¶
<pb:KR2n0011_WYG_094-27a>¶
　愼成賦之意庻幾宛委遺文猶不至磨滅天壌哉¶
陸氏敷(樹/)禹貢注¶
　　一卷¶
　　　存¶
　陳忱曰字賁庵嘉善人¶
邵氏(璜/)禹貢通解¶
　　一卷¶
　　　存¶
<pb:KR2n0011_WYG_094-27b>¶
　陸葇曰璜字魯重秀水新塍里人中崇禎壬午鄉試¶
　知大姚縣事¶
嚴氏(觀/)禹貢輯要¶
　　一卷¶
　　　未見¶
　嘉興縣志嚴觀字質人貢生與弟進士勲舍人臨並¶
　負才名稱為禾中三嚴¶
趙氏(沺/)禹貢新書¶
<pb:KR2n0011_WYG_094-28a>¶
　　一卷¶
　　　未見¶
　平湖縣志趙沺字天來諸生¶
胡氏(渭生/)禹貢錐指¶
　　二十卷¶
　　　存¶
羅氏(泌/)三江詳證¶
　　一篇¶
<pb:KR2n0011_WYG_094-28b>¶
　　　存¶
朱氏(鶴齡/)禹貢三江¶
　　一篇¶
　　　存¶
朱子(熹/)九江彭蠡辨¶
　　一篇¶
　　　存¶
羅氏(泌/)九江詳證¶
<pb:KR2n0011_WYG_094-29a>¶
　　一篇¶
　　　存¶
薛氏應(旂/)甘誓論¶
　　一篇¶
　　　存¶
同谷子五子之歌詩¶
　　五首¶
　　　存¶
<pb:KR2n0011_WYG_094-29b>¶
　何光逺曰天復中昭宗播岐時梁太祖與秦王茂貞¶
　羽檄交馳欲迎車駕何皇后恃其深寵不顧阽危酷¶
　好遊畋放牧於兩舍之外踐踏苖稼百里飛埃有成¶
　州同谷山逸人戴一巨笠跨青牛琴袋酒壺俱在牛¶
　上自稱同谷子不顯姓名直詣行朝上書兩卷論十¶
　代興亡之事叙四方理亂之源帝覽其書數日減膳¶
　宣王驃騎賜之酒食同谷子唯吟太康失政之詩何¶
　皇后慮失恩㫖濳令秦王誅之其事未行預已奔去¶
<pb:KR2n0011_WYG_094-30a>¶
　¶
　¶
　¶
　¶
　¶
　¶
　¶
　¶
<pb:KR2n0011_WYG_094-30b>¶
　¶
　¶
　¶
　¶
　¶
　¶
　¶
　經義考卷九十四¶
