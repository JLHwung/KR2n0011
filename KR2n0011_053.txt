# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.038114
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷五十三
<pb:KR2n0011_WYG_053-1a>¶
欽定四庫全書¶
　經義考卷五十三¶
　　　　　　　　　　　翰林院檢討朱彝尊撰¶
　　　易(五十二/)¶
舒氏(芬/)易箋問¶
　　一卷¶
　　　存¶
　梅鶚曰子舒子博極羣書尤盡心於易祖程宗朱有易箋¶
<pb:KR2n0011_WYG_053-1b>¶
　問之作其言曰爵禄不入於心溝壑不忘於念則吾身¶
　雖凶吾道亦貞而吉矣又何朶頥之凶哉又曰未濟之終¶
　雖當可濟而上九高而無位才无所施自信有命而飲¶
　酒為樂故得无咎嗚呼賢才固不可以不自惜而有國¶
　者亦不可以不重惜賢才也予三讀其言而深悲之¶
　言行録芬字國裳進賢人正徳丁丑賜進士第一授翰¶
　林修撰謫廣東市舶副提舉復職卒諡文節¶
季氏(本/)易學四同¶
<pb:KR2n0011_WYG_053-2a>¶
　　八卷¶
圖文餘辯¶
　　一卷¶
蓍法别傳¶
　　一卷¶
古易辯¶
　　一卷¶
　　　俱存¶
<pb:KR2n0011_WYG_053-2b>¶
　本自序易學四同曰易心學也隨時變易歸於中道¶
　故謂之易夫心之動靜陰陽而已矣陰陽徃來其變¶
　無窮道之所以流行而不己也徃者事之化來者幾¶
　之㣲事既化不可得而知矣所可知者惟其幾耳知¶
　幾而中在是矣故易以知來為要聖人以此洗心退¶
　藏於密知以藏徃神以知來無他學也於是憂民之¶
　迷於吉凶也而為之設卜筮以前民用將以共立於¶
　無過之地此豈有所强哉不過因其心之同不待外¶
<pb:KR2n0011_WYG_053-3a>¶
　求者而開明之使不昧於吉凶之幾即其一念之覺¶
　而得補過以復於旡咎此伏羲作易之本意也易為¶
　卜筮作豈若後世推測利害於形迹之粗哉既有卜¶
　筮則必有貞悔之二體七八九六之四象雖未有辭¶
　而卦已有名陰陽之變可以無所不通矣不然則卦¶
　畫之具將安所用耶禹謨曰龜筮協從是唐虞時同¶
　此卜筮也洪範曰龜從筮從是夏商時同此卜筮也¶
　自伏羲之後卜筮之法未有改者特以商政不綱民¶
<pb:KR2n0011_WYG_053-3b>¶
　罹罪咎文王拘於羑里身經患難憂民之迷吉凶亦¶
　猶伏羲也乃即伏羲所畫之卦繫之彖辭以發明其¶
　義而易道復興焉雖其所言於卦畫之情已皆全具¶
　但未言其變則其蘊尚未顯然故周公復作爻辭其¶
　用九六葢以變言也變即其所不變者不變者因變¶
　而後顯於此見吉凶之幾焉其實本文王之意也故¶
　周公之爻即文王之彖文王之彖即伏羲之象至於¶
　孔子之象彖爻傳則又不過解釋三聖之義而已千¶
<pb:KR2n0011_WYG_053-4a>¶
　聖一心豈有異學哉顧自戰國以來㣲言既絶易師¶
　所傳多失其真重以遭秦烈焰民間易書因卜筮而¶
　獨全而繫辭文言說序雜卦諸傳汨於異說者為不¶
　少矣世儒信之不折諸理遂以為四聖之易不同為¶
　說紛紛竟無歸一以至於今學者貿貿莫知適從也¶
　豈有聖人之教至於惑世如此哉夫知來者占也覺¶
　於幾先之謂也此即獨知之處人所不見而甚㣲者¶
　也堯舜執中之傳所謂道心惟㣲者惟此而已故孔¶
<pb:KR2n0011_WYG_053-4b>¶
　門得之世守以為謹獨之教而其源則實開於伏羲¶
　之世矣然古人之學以心而不以言曰中曰㣲自堯¶
　舜發之故語傳道者自堯舜始耳今觀易象豈待堯¶
　舜而後知道心之為㣲㣲之所以為中哉知聖道之¶
　同則知易學之同矣本窺此學踰三十年輒不自揆¶
　為書八卷名曰易學四同而别於圖文餘辯蓍法别¶
　傳各分内外篇為四卷以附其後而言易者之得失¶
　具可見焉¶
<pb:KR2n0011_WYG_053-5a>¶
　又圖文餘辯序曰圖文者易中圖書之文也餘辯者¶
　辯諸儒説圖未盡之意也易之文始於河圖洛書而¶
　伏羲因之以畫八卦重之為六十四卦文王又演之¶
　為乾坤屯蒙以至既未濟之序而繫之辭河圖洛書¶
　天地自然之易伏羲卦畫之陳世傳先天之易文王¶
　卦辭之序世傳後天之易文王之易在說卦本有乾¶
　坤生男女之文而後天之位明列乾坎艮震巽離坤¶
　兌八卦之方故先儒說易多據乾父坤母三男三女¶
<pb:KR2n0011_WYG_053-5b>¶
　之義未有先天後天之分也至康節邵氏受易於北¶
　海李之才乃得伏羲四圖史稱邵堯夫事李之才受¶
　河圖洛書伏羲八卦六十四卦圖象遂演伏羲先天¶
　之㫖蓍書十萬餘言行於世葢至此而有先天之名¶
　也以伏羲為先天則宜以文王為後天矣然後天之¶
　圖未必文王所自作也非惟後天之圖未必文所自¶
　作雖先天自圓圖外亦尚有可疑焉其河圖洛書亦¶
　自李之才而傳則康節之前雖有其名而亦未有定¶
<pb:KR2n0011_WYG_053-6a>¶
　論如劉牧以九為河圖十為洛書世亦皆宗其説至¶
　康節而始知十為河圖九為洛書葢古之所傳如此¶
　然後說圖書者不相亂矣葢易者陰陽往來而已由¶
　陰陽往來之義而言則河圖盡之洛書不過河圖之¶
　演義耳伏羲之易豈外於天地自然之理哉伏羲不¶
　能外天地之理以為易則文王亦豈能外伏羲之易¶
　以有言哉文王不能外伏羲之易以有言則周公亦¶
　豈能外文王之説以盡變哉三聖之易其揆一也孔¶
<pb:KR2n0011_WYG_053-6b>¶
　子又安能别立一意而為之傳哉故自伏羲文王之¶
　後為圖漸密皆後人發明羲文未盡之意如卦變圖¶
　者亦因周公爻辭之變而為之也其餘雖有他圖何¶
　以加焉朱子本義列河圖洛書伏羲八卦次序八卦¶
　方位六十四卦次序六十四卦方位文王八卦次序¶
　八卦方位及卦變圖為九而曰有天地自然之易有¶
　伏羲之易有文王周公之易有孔子之易其說經義¶
　因而不同則非千聖一心之學矣故今以本義之九¶
<pb:KR2n0011_WYG_053-7a>¶
　圖為主而先後之序則以類相從他圖有相發明者¶
　亦附見焉義係於九圖者為内篇不係於九圖而自¶
　成一家者為外篇各辨其下庶幾發先儒未盡之意¶
　而盡易之情焉　又曰伏羲四圖考之皇極經世則¶
　八卦次第圖本名始畫八卦圖八卦方位圖本名八¶
　卦正位圖六十四卦次序圖本名八卦重為六十四¶
　卦圖六十四卦方位圖本名六十四卦圖今名非康¶
　節舊名也特朱子更定於本義云爾¶
<pb:KR2n0011_WYG_053-7b>¶
　又蓍法别傳序曰道一而已矣豈有别傳哉道之有¶
　别傳也自傳之者失其正也夫蓍所以决嫌疑定猶¶
　豫以開人心莫善於此自古聖神率以此道設教其¶
　所以明吉凶之故盡天地萬物之情者豈非由性命¶
　自然之理哉自漢以來其説多强今其所存揲蓍之¶
　術詳見於易學啟䝉然亦但能辨明郭雍初掛後不¶
　掛之誤而其餘悉皆仍舊所謂明蓍䇿者既不知七¶
　八常多六九常少之偏而所謂考變占者亦多牽合¶
<pb:KR2n0011_WYG_053-8a>¶
　且不究之卦九六之老不可以占本卦七八之少其¶
　譏雍法亦猶五十步笑百步耳後世遵信其書習而¶
　不察徒假象辭以為斷例其於天下之變安在其能¶
　盡哉竊疑聖人彰往察來之學神而明之不如是之¶
　膚淺也輒以己意著論列圖頗析羣疑别為一説雖¶
　然豈敢自謂已得正傳哉葢天理之所不安者正之¶
　本也因其心之所不安而通之於正亦或可以少裨¶
　易道焉書凡二篇其發明蓍法本㫖者定為占辨占¶
<pb:KR2n0011_WYG_053-8b>¶
　例占戒占斷合卜筮論為内篇若象占取應於易辭¶
　之中物類增分於易象之外及以己意斷占有驗而¶
　非出於易理之自然者並列外篇以備推測之一術¶
　云¶
　楊時喬曰其書於易中性命之理辭象變占不言一¶
　切以心為言葢其任心為説凡致行承心知直行不¶
　事防檢踐履葢心易之流而放焉者也¶
　張雲章曰山陰季本明徳正徳丁丑進士嘉靖間以¶
<pb:KR2n0011_WYG_053-9a>¶
　御史言事謫官後稍遷至長沙知府晚而退居彭山¶
　凡三十餘年輯成此書葢慈湖心易之流而以程朱¶
　為支離牽强者學者審諸¶
史氏(于光/)周易解¶
　　十卷¶
　　　未見¶
　閩書史于光字中裕晉江人正徳丁丑進士改庶吉¶
　士授吏科給事中¶
<pb:KR2n0011_WYG_053-9b>¶
劉氏(黻/)易經卦變¶
　　　未見¶
　沈鈇志墓曰公字伯繡衡陽人正徳丁丑進士官行¶
　人諌南廵受杖改南國子學正選授廣東道御史¶
王氏(漸逵/)讀易記¶
　　三卷¶
　　　未見¶
　漸逵自序曰易者時也道也中庸曰道不可須㬰離¶
<pb:KR2n0011_WYG_053-10a>¶
　也道之不可離易之不可離也中庸自人道而推本¶
　於造化如曰及其至也察乎天地是也易自天道歸¶
　究於人事如曰不言而信存乎徳行是也中庸言道¶
　夫婦與知焉大傳言易百姓與能焉中庸言愚而好¶
　自用賤而好自專生今之世反古之道災必逮乎其¶
　身易則明於天之道察於民之故吉凶與民同患中¶
　庸言其畧易言其詳中庸言其理易兼言其事中庸¶
　舉其常易則盡其變易者天下古今常變之書也故¶
<pb:KR2n0011_WYG_053-10b>¶
　於天地之運化帝王之制作聖賢之事業君子之徳¶
　學衆人之吉凶悔吝莫備焉尤中庸之所未盡也予¶
　近日益覺此易之在於吾身不可一日而離葢自起¶
　居食息以至辭受取與出處進退富貴貧賤患難死¶
　生無往而不貞夫一焉道之不可離故也夫子曰五¶
　十以學易可以無大過矣予齒五十過半悔吝尚多¶
　兹益懼焉乃取上下經十翼繹之旁及程朱二傳與¶
　夫諸儒之所證論㕘其異而㑹其同得意則筆之於¶
<pb:KR2n0011_WYG_053-11a>¶
　册久漸成帙置於几案以日觀省雖時與諸説稍異¶
　在明於吾心切於吾身如醫之制藥惟求其病之證¶
　服之愈而已同異在所不論也且夫易之理無窮不¶
　可以一人而通一言而盡也如百川之支派多矣而¶
　通諸海則同焉苟執其一局之見顓而言之非知易¶
　者也然則吾之於易將以求其切身之病也後之病¶
　同於吾者試之亦可以少騐若夫諸證或異焉則有¶
　本草醫方在將以付於别科可也¶
<pb:KR2n0011_WYG_053-11b>¶
　人物考王漸逵字用儀番禺人正徳丁丑進士官刑¶
　部主事直陳時政再疏乞歸生平多著述隆慶初卹¶
　建言諸臣贈光禄少卿¶
林氏(希元/)易經存疑¶
　　十二卷¶
　　　存¶
　希元自序曰予束髮喜窮經懼其遺忘類皆劄記既¶
　入仕中遭斥逐行跡東西散逸者有之泗水辭官始¶
<pb:KR2n0011_WYG_053-12a>¶
　獲追修舊業稍稍就緒視學嶺表因先出四子書示¶
　諸生繼而入丞大理南北更官重以負罪南遷風波¶
　涉歴干戈在念而易遂東之高閣矣乃者被廢來歸¶
　山居無事念夙業未終爰取所藏易説重加刪飾始¶
　於辛丑之冬越一嵗而告成定為十二卷命曰存疑¶
　從舊也¶
　王慎中序曰今之治經者一以宋朱考亭先生之説¶
　為宗林次崖先生所為易經存疑信於朱氏深矣前¶
<pb:KR2n0011_WYG_053-12b>¶
　乎有言者至於此而不可加後乎有作者考乎此而¶
　不能易是先生所以獨尊朱氏者也先生以直道為¶
　大理守理斷獄歴忤權勢其謫為欽州稍叙遷為廣¶
　東僉事議取交趾具有謀畧雖不用而其志甚壯易¶
　之為書於人事靡不畢備其大者尤在於折獄用師¶
　先生葢不為徒講於易之文矣¶
　洪朝選序曰自天地設位而易行乎其中矣漢唐以¶
　來訓詁術數卦氣厯象紛紛無慮數十家不無得於¶
<pb:KR2n0011_WYG_053-13a>¶
　易之一體也至伊川程子考亭朱子生千五百年之¶
　後獨抱遺經於衆言淆亂之餘覃思研慮得其粹精¶
　然後筆之於書為程氏易傳為朱氏本義以視漢唐¶
　以來諸儒之易不猶霄壌哉國朝以經術取士士不¶
　得兼治别經其所以排異議息羣疑而歸之一者何¶
　其至也由是以來諸儒之治易者得專肆其力於朱¶
　絲分縷析其業愈精而尤莫盛於吾郡之晉江倡之¶
　以虛齋繼之以紫峯筍江而集其成於存疑存疑者¶
<pb:KR2n0011_WYG_053-13b>¶
　存諸子之疑以羽翼程朱之傳義者也是書為次崖¶
　林翁著翁仕至兩京大理寺丞立朝有風節其在家¶
　手不釋卷其學最邃於易所著書多未刻子有梧才¶
　甫首刻此書以惠多士是能繼父之志者也¶
　楊時喬曰是書明白條暢繼蔡氏䝉引而作㣲有異¶
　同¶
　泉州府志林希元字茂貞同安人正徳丁丑進士官¶
　大理寺丞¶
<pb:KR2n0011_WYG_053-14a>¶
陳氏(琛/)易經通典(一名淺説/)¶
　　六卷¶
　　　存¶
　人物考陳琛字思獻號紫峯晉江人正徳丁丑進士¶
　歴官江西提學僉事¶
　陸元輔曰蔡文莊以易學教人由科舉之業引而入¶
　於聖人之道紫峯學於文莊文莊曰吾所為發憤沈¶
　濳而僅得者以語人嘗不解不意子已自得之乃禮¶
<pb:KR2n0011_WYG_053-14b>¶
　之如朱子之禮蔡季通焉䝉引通典雖皆訓詁之學¶
　然發明先儒之蘊為多説經者未可棄而不録也¶
周氏(臣/)大易聖傳¶
　　(闕/)卷¶
　　　未見¶
　雲南通志周臣字藎臣雲南縣人正徳丁丑進士以¶
　國子助教致仕¶
方氏(獻夫/)周易約説¶
<pb:KR2n0011_WYG_053-15a>¶
　　十二卷¶
　　　存¶
　獻夫序曰周易者何文王之易也故曰周易古文周¶
　易者何上下經十翼各自為篇古文也何貴乎古文¶
　循古文則伏羲文王孔子之易秩然矣孰為伏羲之¶
　易八卦是也孰為文王之易六十四卦與卦爻辭是¶
　也孰為孔子之易彖象繋辭文言説卦序卦雜卦是¶
　也故循古文則三聖之易秩然矣傳者何程子傳也¶
<pb:KR2n0011_WYG_053-15b>¶
　義者何朱子本義也約説者何孟子曰博學而詳説¶
　之將以反說約也博二子之說而約之故名約說於¶
　傳義有去取乎曰安得無去取也然則傳義有得失¶
　乎噫易道之難言也未至於聖人者難乎其免矣本¶
　義之失如謂伏羲作六十四卦周公繫爻辭與夫象¶
　占卦變之說之類是也若夫傳一詞一義之失則有¶
　之其大者無有也然則傳足矣何取於本義曰自本¶
　義而通之傳則無遺矣豈惟本義雖諸家之説有可¶
<pb:KR2n0011_WYG_053-16a>¶
　取者亦弗遺也然則約説多取邵子之説何也噫邵¶
　子其深於易矣乎夫象數者易之本也故曰易者象¶
　也象也者像也象數得則辭與意得矣邵子之說於¶
　象數精矣所謂約者其在是乎其在是乎¶
　闗直方跋曰西樵先生盡心於三聖之蘊㑹古文要¶
　㫖博采程朱傳義諸説之醇乎易者而折衷於邵子¶
　一洗鹵莽支離之蔽大彰潔靜精㣲之全成約說一¶
　書凡十有二卷嘉靖庚子夏督府半洲蔡公嘉其簡¶
<pb:KR2n0011_WYG_053-16b>¶
　明醇切誠得作易要㫖而圖象尤極精到既而以六¶
　十四卦與爻辭訂疑復出四說如指諸掌公欣然攜¶
　之交南是冬公既戢戈櫜弓辛丑春爰命直方校刋¶
　而行之¶
　姓譜獻夫字叔賢南海人正徳辛巳進士仕至少師¶
　大學士諡文襄¶
劉氏(濓/)易象解¶
　　六卷¶
<pb:KR2n0011_WYG_053-17a>¶
　　　未見¶
　黄虞稷曰濓字濬伯南宫人正徳辛巳進士知杞縣¶
　事擢御史¶
杜氏(憼/)古易¶
　　一卷¶
　　　未見¶
　祝允明序曰門人杜憼以晁氏吕氏朱子所定古易¶
　但復漢初之本未合孔氏之舊乃出己意謂羲易獨¶
<pb:KR2n0011_WYG_053-17b>¶
　八卦象有畫無文亦未立名因重出於三代文王命¶
　名而作彖周公作爻辭孔子十翼以說序雜彖傳象¶
　傳繋辭文言為次亦皆有㫖此乃漢前未亂之易古文¶
　本也乃定以羲皇三畫八象為一篇文彖上下二篇¶
　周爻上下二篇孔翼十篇共十五篇憼為淵孝先生¶
　之孫余師僉憲先生之子志夐而行狷篤學力貧不¶
　苟詣一人一事㳺神風埃之上有軒舉霞外想竒士¶
　也¶
<pb:KR2n0011_WYG_053-18a>¶
　曹溶曰憼字啟志書凡十五篇山隂祁氏有之¶
鄭氏(伉/)讀易管見　易義發明　卦贊¶
　　　俱未見¶
　鄭善夫志墓曰先生諱伉字孔明其先赤石魯氏為¶
　姑子後遂為鄭氏居常山先生吳康齋之高業弟子¶
　也為諸生省試不合棄去築室龍池之上日取諸儒¶
　論議一切折衷於朱子凡古載籍鮮不讀但不讀佛¶
　老之書一時若蘭谿章楓山開化吾文山南昌張東¶
<pb:KR2n0011_WYG_053-18b>¶
　白皆相與可否著有易義發明卦贊惜其存者僅十¶
　之一爾¶
余氏(誠/)易圖説¶
　　一卷¶
　　　存¶
　桑悅曰東山余先生名誠字中之淛之姚江人精於¶
　天人之學與予論易之緒圖乃著為之説發揚先儒¶
　之蘊而自出己見尤多𢎞治十有三年六月訪予約¶
<pb:KR2n0011_WYG_053-19a>¶
　共訂定樂書欲予作為詩歌協之律吕定以舞節一¶
　復千古缺典不幸先生未抵家而卒嗚呼痛哉先生¶
　著述甚多惟此篇予著易抄相與論講故筆之藳中¶
寗氏(欽/)周易宗㫖¶
　　八卷¶
　　　未見¶
　衡州府志欽字宗堯中鄉舉署諸暨教諭正徳中官¶
　御史武皇南廵疏請回鑾¶
<pb:KR2n0011_WYG_053-19b>¶
潘氏(葵/)易思得錄¶
　　　未見¶
　江西通志潘葵字日臣浮梁人¶
張氏(廷芳/)易經十翼章圖蘊義¶
　　十卷¶
　　　未見¶
　黄虞稷曰晉江人講明理學自號退密翁¶
汪氏(思敬/)易學象數舉隅¶
<pb:KR2n0011_WYG_053-20a>¶
　　四卷¶
易傳通釋¶
　　(闕/)卷¶
　　　俱未見¶
　黄虞稷曰思敬名敬以字行祁門人¶
袁氏(顥/)周易奥義¶
　　八卷¶
　　　未見¶
<pb:KR2n0011_WYG_053-20b>¶
　孫仁記曰大父菊泉先生名顥字孟常世居陶莊之¶
　淨池蓄書萬餘卷初讀易作周易奥義八卷後讀春¶
　秋歎曰仲尼實見諸行事惟此書耳作春秋傳三十¶
　卷¶
李氏(鳴盛/)周易本義直講¶
　　　未見¶
　楊守陳序曰四聖之易自漢以來傳注無慮數百家¶
　惟宋程子之傳朱子之本義並行於世國朝選士之¶
<pb:KR2n0011_WYG_053-21a>¶
　制治易必兼傳義士遵之久矣至於近時乃往往廢¶
　傳而專本義豈謂傳義有得失而取舍之哉惟以傳¶
　詳義簡競務簡以利㨗耳夫士不能博通五經而各¶
　治其一已愧於古况治易而不兼傳義惟簡是務益¶
　趨於陋矣暨其幸得一官則併其簡者亦視之如弁¶
　髦棄不復顧其能仕而學者幾何人哉是皆可慨已¶
　天長縣學教諭李君鳴盛蚤受易於其父長而講習¶
　不已既被鄉選以憂家居取易温習因以平昔所見¶
<pb:KR2n0011_WYG_053-21b>¶
　聞諸説纂集成文名曰周易本義直講時僅及繋辭¶
　而已逮起家天官長則又及上下二經踰兩年而畢¶
　乃因其鄉人修撰傅君曰川寓書請予為序其言大¶
　抵主本義而賓傳皆循循然不敢越矩矱之外葢欲¶
　以示其徒處則為横舍講解之資出則為塲屋文辭¶
　之用其用志亦勤矣余少嘗學易間作舉子文字亦¶
　主義賓傳暨擢第歸益味經㫖著易私抄所見有異¶
　於前時葢以易為卜筮用而非為卜筮作者伏羲則¶
<pb:KR2n0011_WYG_053-22a>¶
　河圖而作易所以順性命之理也大禹則洛書而作¶
　洪範所以叙彝倫之道也圖書非為卜筮而出易範¶
　豈為卜筮而作尚占惟易之一道稽疑特範之一疇¶
　耳易豈火珠林之比哉程子作傳實探伏羲之精以¶
　發性命之理葢不但衍周經而已朱子謂程傳義理¶
　至備象數猶欠故作本義推象數而明占筮其辭尚¶
　簡不過補傳之不足耳學者豈可廢傳而專本義哉¶
　且易道廣大無所不備非博學詳説不足以究之諸¶
<pb:KR2n0011_WYG_053-22b>¶
　家之説百氏之書皆當取而不廢則庶乎得易之道¶
　矣李君尚進於此哉¶
程氏(仲賢/)周易叅㣲録¶
　　　未見¶
丁氏(徵/)周易注解¶
　　　佚¶
　紹興府志丁徵字允中新昌人¶
方氏(太古/)易經發明¶
<pb:KR2n0011_WYG_053-23a>¶
　　　未見¶
　黄虞稷曰太古字元素金&KR0160;人從學楓山章氏¶
張氏(璞/)易髓¶
　　　佚¶
　繆泳曰蕐亭張璞字友山官學正¶
戴氏(圭/)易經大㫖¶
　　　未見¶
　寜波府志戴圭字秉誠鄞人學者稱野橋先生¶
<pb:KR2n0011_WYG_053-23b>¶
胡氏(居仁/)易通解¶
　　　未見¶
　李頤疏曰餘干故儒胡居仁窮經講學深得濓洛之¶
　傳其平居著述有易傳春秋傳今頗散佚失次存於¶
　世者有居業録有粹言¶
　范路曰胡居仁字叔心餘□人學於吳聘君與弼隱¶
　邑之梅谿以敬名齋學者稱敬齋先生萬厯己酉追¶
　諡文敬從祀孔廟¶
<pb:KR2n0011_WYG_053-24a>¶
黄氏(芹/)易圖識漏¶
　　一卷¶
　　　存¶
　黄虞稷曰龍安人字伯馨從蔡清學易正徳九年以¶
　嵗貢生官海陽儒學訓導¶
周氏(積/)讀易管見¶
　　　未見¶
　黄虞稷曰積字以善江山人舉人官至長史從章懋¶
<pb:KR2n0011_WYG_053-24b>¶
　蔡清學易¶
謝氏(顯/)易說¶
　　　未見¶
　陸元輔曰顯字惟仁祁門人甘泉湛氏弟子¶
沈氏(爚/)復古易¶
　　十二篇¶
　　　存¶
　黄虞稷曰嘉定人正徳中以吕東萊訂正古易刋正¶
<pb:KR2n0011_WYG_053-25a>¶
　今世行本¶
　爚自序曰古易十二篇羲文周孔舊文也漢人以傳¶
　解經因附傳於經古易遂廢實造端於費氏卒成於¶
　鄭氏王氏學者罕覩全經孔子翼易之㫖冺矣晁氏¶
　二吕氏始正之葢得於漢藝文志焉而吕氏之更定¶
　為得朱子所因以作本義者也朱子嘗病分經合傳¶
　而羲文周公之經有拘執一端之弊孔子之傳遂亂¶
　其音韻而不可讀故本義主象占而用其本本義所¶
<pb:KR2n0011_WYG_053-25b>¶
　由名也自董氏楷以本義分附程傳今之本義因紊¶
　其次彖象諸傳之注錯亂附記了不可解病孰甚焉¶
　三聖人之述作二三大儒正之而不足世儒亂之而¶
　有餘何俗之易同而古之難復如此爚髫年受易輒¶
　疑今文古文之云質之師友久而後知朱子本義次¶
　第非其故己主程子易傳而析本義以從之先儒之¶
　己誤顧本義自為書而可以今文紊之故不辭&KR0427;𡚶¶
　而刋正之也今文於易不加損古文於易不加益特¶
<pb:KR2n0011_WYG_053-26a>¶
　欲學者復見聖賢之舊耳抑吕㣲仲復古經於數百¶
　年之後晁以道吕伯㳟繼之朱子遂信以為定本則¶
　爚之妄舉寧不有取之而薄乎其罪者哉¶
朱氏(星/)周易通解¶
　　　未見¶
　太倉州志朱星字兆文州學生子黙中嘉靖丙戌進¶
　士¶
陶氏(廷奎/)周易筆意¶
<pb:KR2n0011_WYG_053-26b>¶
　　十五卷¶
　　　未見¶
　張士紘曰廷奎㑹稽人官武學訓導以子承學貴贈¶
　工部右侍郎國子祭酒贈禮部右侍郎望齡之祖也¶
王氏(拱東/)周易翫辭¶
　　　佚¶
　楊慎曰南溪老儒泉溪王拱東著周易翫辭一書其¶
　論卦變云竊觀彖傳知剛柔上下往來字様本義類¶
<pb:KR2n0011_WYG_053-27a>¶
　以卦變言之愚㸔止是一個見在卦體並無卦變之¶
　説也且如訟剛來得中是上體之乾剛來得坎體之¶
　中矣隨剛來下柔是上兌四五之剛來下震三二之¶
　柔也噬嗑以震體之二上行離體之五故曰柔得中¶
　上行賁艮體四五之柔來離之二以文三初之剛離¶
　體三初之剛上艮之上以文四五之柔故曰柔來而¶
　文剛分剛上而文柔大畜剛上尚賢蓋上九以陽居¶
　上六五以柔尊尚之矣晉柔進上行蓋坤之體柔上¶
<pb:KR2n0011_WYG_053-27b>¶
　行離體之五矣无妄剛自外來而為主於内非以外¶
　乾之剛來主於内震之初者乎升柔以時升非以㢲¶
　初之柔上行坤體之柔者乎晉柔進上行其以坤體¶
　之柔可知睽柔進上行其以兌三之柔上行離五之¶
　柔可見蹇之往得中言艮上之剛往而得坎之五焉¶
　渙剛來不窮言㢲上之剛來主於坎中之二焉至於¶
　鼎柔進上行其㢲下之柔而上行離五之柔也又豈¶
　待言哉凡此皆本卦見成所具義理一展卷間瞭然¶
<pb:KR2n0011_WYG_053-28a>¶
　在目若卦變甚覺牽强恐非聖人作易之本㫖也此¶
　論甚當非守殘固陋之瑣儒可及¶
蔣氏(以誠/)易說¶
　　　未見¶
　　　　按蔣氏未詳其爵里其說易見徐氏不我解¶
　　　　有曰羲皇圓圖上下左右俱是剛柔相對有¶
　　　　開有合諸卦立名取義在於是也又曰乾獨¶
　　　　言龍舉其綱也其餘普天萬象莫不隨之而¶
<pb:KR2n0011_WYG_053-28b>¶
　　　　轉因龍可以見天則矣徐氏稱其善於言易¶
程氏(鴻烈/)周易㑹占¶
　　　未見¶
　錢枋曰周易㑹占江寧程氏所演占辭倣焦延夀為¶
　之¶
姚氏(麒/)易經或問¶
　　十卷¶
　　　未見¶
<pb:KR2n0011_WYG_053-29a>¶
楊氏(幅/)周易餘義¶
　　八卷¶
　　　未見¶
黄氏(濳翁/)讀易備忘¶
　　四卷¶
　　　未見¶
程氏(轍/)浠南易解¶
　　九卷¶
<pb:KR2n0011_WYG_053-29b>¶
　　　未見¶
　蘄水縣志轍字子建從湛若水游仕為國子監助教¶
(闕/)氏(凖/)易象龜鑑¶
　　二卷¶
　　　未見¶
周氏(佐/)補齋口授易説¶
　　三卷¶
　　　未見¶
<pb:KR2n0011_WYG_053-30a>¶
　　　　按姚氏以下爵里世次未詳載聚樂堂藝文¶
　　　　志其目迄嘉靖初年則所載六部皆正嘉以¶
　　　　前人無疑姑附於此俟再考¶
　¶
　¶
　¶
　¶
　¶
<pb:KR2n0011_WYG_053-30b>¶
　¶
　¶
　¶
　¶
　¶
　¶
　¶
　經義考卷五十三¶
