# -*- mode: mandoku-view; -*-
#+TITLE: 經義考
#+DATE: 2015-08-24 22:54:03.391452
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百二十四
<pb:KR2n0011_WYG_224-1a>¶
欽定四庫全書¶
　經義考卷二百二十四¶
　　　　　　　　　　翰林院檢討朱彝尊撰¶
　　　孝經(三/)¶
唐明皇孝經注(唐志作孝經制旨/)　(別見石經/)¶
　　通考一卷¶
　　　存¶
　眀皇序曰朕聞上古其風樸畧雖因心之孝已萌而¶
<pb:KR2n0011_WYG_224-1b>¶
　資敬之禮猶簡及乎仁義既有親譽益著聖人知孝¶
　之可以教人也故因嚴以教敬因親以教愛於是以¶
　順移忠之道昭矣立身揚名之義彰矣子曰吾志在¶
　春秋行在孝經是知孝者徳之本歟經曰昔者眀王¶
　之以孝治天下也不敢遺小國之臣而況於公侯伯¶
　子男乎朕嘗三復斯言景行先哲雖無徳教加於百¶
　姓庶幾廣愛刑於四海嗟乎夫子沒而㣲言絶異端¶
　起而大義乖況泯絶於秦得之者皆煨燼之末濫觴¶
<pb:KR2n0011_WYG_224-2a>¶
　於漢傳之者皆糟粕之餘故魯史春秋學開五傳國¶
　風雅頌分為四詩去聖逾逺源流益别近觀孝經舊¶
　注踳駁尤甚至於迹相祖述殆且百家業擅専門猶¶
　將十室希升堂者必自開户牖攀逸駕者必騁殊軌¶
　轍是以道隠小成言隠浮偽且傳以通經為義義以¶
　必當為主至當歸一精義無二安得不翦其繁蕪而¶
　撮其樞要也韋昭王肅先儒之領袖虞翻劉邵抑又¶
　次焉劉炫明安國之本陸澄譏康成之注在理或當¶
<pb:KR2n0011_WYG_224-2b>¶
　何必求人今故特舉六家之異同會五經之旨趣約¶
　文敷暢義則昭然分注錯經理亦條貫寫之琬琰庶¶
　有補於將來且夫子談經意在垂訓雖五孝之用則¶
　别而百行之源不殊是以一章之中凡有數句一句¶
　之内意有兼明具載則文繁畧之又義闕今存於疏¶
　用廣發揮¶
　李齊古表曰臣聞孝經者天經地義之極至徳要道¶
　之源在六籍之上為百行之本自文宣既沒後賢所¶
<pb:KR2n0011_WYG_224-3a>¶
　注雖事有發揮而理甚乖舛伏惟開元天寳聖神文¶
　武皇帝陛下敦睦孝理躬親筆削以無方之聖討正¶
　舊經以不測之神改作新注朗然如日月之照邈矣¶
　合天地之徳使家蔵其本人習斯文普天之下罔不¶
　欣載仍以太學王化所先孝經聖理之本分命璧沼¶
　特建石臺義展睿詞書題御翰以垂百代之則故得¶
　萬國之歡今刋勒既終功績斯著天文炳焕開七曜¶
　之光輝聖札飛騰奪五雲之氣色煙花相照龍鳯沓¶
<pb:KR2n0011_WYG_224-3b>¶
　起實可配南山之夀增北極之尊百寮是瞻四方取¶
　則豈比周官之禮空懸象魏孔氏之書但蔵屋壁臣¶
　之何幸躬覩盛事遇陛下興其五孝忝守國庠率胄¶
　子歌其六徳敢揚文教不勝忭躍之至謹打石臺孝¶
　經本分為上下兩卷謹於光順門奉獻兩本以聞天¶
　寳四載九月一日特進行尚書左僕射兼右相吏部¶
　尚書集賢殿學士修國史上柱國晉國公臣林甫光¶
　禄大夫行左相兼兵部尚書𢎞文館學士上柱國渭¶
<pb:KR2n0011_WYG_224-4a>¶
　源縣開國公臣李適之光禄大夫行門下侍郎兼集賢¶
　院學士副知院事仍兼侍講兼崇𤣥館大學士上柱¶
　國臨潁縣開國侯臣陳希烈朝議大夫守中書舍人¶
　兼判刑部侍郎上柱國臣孫逖正議大夫行中書舍¶
　人集賢院學士上柱國平樂郡開國公臣韋斌朝散¶
　大夫守中書舍人兼知史館事臣李𤣥成太中大夫¶
　行給事中臣李巖朝請大夫守給事中臣韋良嗣銀¶
　青光祿大夫國子祭酒上柱國臣李齊古朝請大夫¶
<pb:KR2n0011_WYG_224-4b>¶
　守國子司業臣韓倩朝議大夫檢校國子司業臣薛¶
　巘正議大夫行國子司業員外置同正員臣張倜通¶
　議大夫檢校禮部尚書上柱國襄陽縣開國男賜紫¶
　金魚袋臣席豫正議大夫檢校工部尚書上柱國賜紫¶
　金魚袋東京留守臣陸景融通議大夫守尚書左丞¶
　上柱國清水縣開國男臣崔翹大中大夫守吏部侍¶
　郎上柱國趙郡開國公臣李彭年吏部侍郎上柱國¶
　彭城縣開國男臣韋陟正議大夫行兵部侍郎賜紫¶
<pb:KR2n0011_WYG_224-5a>¶
　金魚袋上柱國燕國公臣張均正議大夫行兵部侍¶
　郎借紫金魚袋上柱國臣宋鼎中散大夫守户部侍¶
　郎上輕車都尉臣郭虛已中大夫行禮部侍郎上輕¶
　車都尉臣達奚珣朝議郎行丞上柱國賜緋魚袋臣¶
　韋騰朝議郎行丞臣蔣漾大學助敎别勅兼判丞臣¶
　李徳賓儒林郎守主簿崔少容朝議大夫守國子博¶
　士上柱國臣留元鼎朝散郎守大學博士兼諸王侍¶
　讀臣蕭郢客朝散郎守四門博士兼諸王侍讀臣任¶
<pb:KR2n0011_WYG_224-5b>¶
　嶷承奉郎守四門博士臣劉齊會朝議郎行四門助¶
　教臣梁徳裕承奉郎四門助教臣闕&KR0975;直承奉郎四¶
　門助教臣王思禮承奉郎守四門助教上柱國臣劉¶
　大均登仕郎守四門助教臣秦龜從儒林郎守四門¶
　助教臣胡銷釋奠坐主四門教授臣王南金文林郎¶
　守律學博士臣劉嘉祥算學博士臣張元貞文林郎¶
　行直講賜綠臣王乂宣義郎行直講臣顔挺文林郎¶
　行直講臣王璋高陵縣丞翰林院學士直國子監賜¶
<pb:KR2n0011_WYG_224-6a>¶
　緋魚袋臣丁景文林郎守義王府叅軍兼國子監文¶
　史直知進士臣司徒臣源朝散郎行醫學博士兼直¶
　監解休一文林郎行國子録事王思恭¶
　明皇勅曰孝者徳之本教之所由生也故親自訓注¶
　垂範將來今石臺畢功亦卿之善職覽所進本深嘉¶
　用心¶
　唐會要開元十年六月上注孝經頒天下及國子學¶
　天寳二年五月上重注亦頒天下三載十二月詔天¶
<pb:KR2n0011_WYG_224-6b>¶
　下家蔵孝經五載二月詔孝經書疏雖觕發明未能¶
　該備今更敷暢以廣闕文令集賢院寫頒中外¶
　秦再思曰𤣥宗開元中親注孝經并製八分書之立¶
　於國以層樓覆之¶
　薛放曰漢立論語於學官光武令虎賁士習孝經𤣥¶
　宗親為注訓論語六經菁華孝經人倫之本也¶
　孫奭序曰夫孝經者孔子之所述作也述作之旨聖¶
　人藴大聖徳生不偶時適周室衰㣲王綱失墜君臣¶
<pb:KR2n0011_WYG_224-7a>¶
　僣亂禮樂崩頽居上位者賞罰不行居下位者褒貶¶
　無作孔子乃定禮樂刪詩書贊易道以明道徳仁義¶
　之原修春秋以正君臣父子之法又慮雖知其法未¶
　知其行遂説孝經一十八章以明君臣父子之行所¶
　寄知其法者修其行知其行者謹其法故孝經緯曰¶
　孔子云欲觀我褒貶諸侯之志在春秋崇人倫之行¶
　在孝經是知孝經雖居六籍之外乃與春秋為表矣¶
　先儒或云夫子為曾參所説此未盡其指歸也葢曾¶
<pb:KR2n0011_WYG_224-7b>¶
　子在七十弟子中孝行最著孔子乃假立曾子為請¶
　益問答之人以廣明孝道既説之後乃屬與曾子洎¶
　遭暴秦焚書並為煨燼漢膺天命復闡㣲言孝經河¶
　間顔芝所蔵因始傳之於世自西漢及魏歴晉宋齊¶
　梁注解之者迨及百家至有唐之初雖備存祕府而¶
　簡編多有殘闕傳行者惟孔安國鄭康成兩家之注¶
　并有梁博士皇偘義疏播於國序然辭多紕繆理昧¶
　精硏至唐𤣥宗朝乃詔羣儒學官俾其集議是以劉¶
<pb:KR2n0011_WYG_224-8a>¶
　子𤣥辨鄭注有十謬七惑司馬堅斥孔注多鄙俚不¶
　經其餘諸家注解皆榮華其言妄生穿鑿明皇遂於¶
　先儒注中摭拾菁英芟去繁亂撮其義理允當者用¶
　為注解至天寳二年注成頒行天下仍自八分御札¶
　勒於石碑即今京兆石臺孝經是也¶
　　　　按孫奭序或作成都府學主鄉貢傅注奉右¶
　　　　撰¶
　崇文總目取王肅劉劭虞翻韋昭劉炫陸澄六家之¶
<pb:KR2n0011_WYG_224-8b>¶
　説參倣孔鄭舊義今行於太學¶
賈氏(公彦/)孝經疏¶
　　唐志五卷¶
　　　佚¶
陸氏(徳明/)孝經説文¶
　　一卷¶
　　　存¶
孔氏(頴達/)孝經義疏¶
<pb:KR2n0011_WYG_224-9a>¶
　　　佚¶
　唐書本傳太宗時頴達為太子右庶子承乾令頴達¶
　撰孝經章句因文箴諷¶
任氏(希古/)越王孝經新義¶
　　唐志十卷¶
　　　佚¶
　龎元英曰新義者以越王為問目釋疏文之義¶
　高麗史光宗光徳十年秋遣使如周進越王孝經新¶
<pb:KR2n0011_WYG_224-9b>¶
　義八卷¶
王氏(元感/)注孝經¶
　　唐志一卷¶
　　　佚¶
　舊唐書長安三年元感表進書禮春秋并所注孝經¶
　草稾請官給紙寫上祕閣詔曰王元感質性溫敏博¶
　聞强記手不釋卷老而彌篤犄前達之失究先聖之¶
　㫖是謂儒宗不可多得可太子司議郎兼集賢學士¶
<pb:KR2n0011_WYG_224-10a>¶
魏氏(克己/)孝經注¶
　　唐志一卷¶
　　　佚¶
王氏(漸/)孝經義¶
　　五十卷¶
　　　佚¶
　龍城錄國初有孝子王漸作孝經義成五十卷事亦¶
　該備而漸性鄙朴凡鄉里有鬭訟漸即詣門高聲誦¶
<pb:KR2n0011_WYG_224-10b>¶
　義一卷反為漸謝後有病者即請漸來誦書尋亦得¶
　愈¶
元氏(行沖/)御注孝經疏¶
　　唐志二卷(宋志三卷/)¶
　　　佚¶
　唐書𤣥宗自注孝經詔行沖為疏立於學官¶
　崇文總目明皇既作注故行沖奉詔作疏¶
尹氏(知章/)孝經注¶
<pb:KR2n0011_WYG_224-11a>¶
　　唐志一卷¶
　　　佚¶
　舊唐書尹知章絳州翼城人神龍初太常博士睿宗¶
　即位拜禮部員外郎轉國子博士¶
李氏(嗣真/)孝經指要¶
　　唐志一卷¶
　　　佚¶
　舊唐書李嗣真滑州匡城人永昌中拜右御史中丞¶
<pb:KR2n0011_WYG_224-11b>¶
　知大夫事為來俊臣所陷配流嶺南萬嵗通天年徴¶
　還至桂陽卒神龍初贈御史大夫¶
李氏(陽冰/)科斗書孝經¶
　　　佚¶
　韓子記畧曰李監陽冰能篆書貞元中愈事董丞相¶
　幕府於汴州識開封令服之者陽冰子授予以其家¶
　科斗孝經予寳蓄之而不暇學後來京師為四門博¶
　士識歸公登歸公好古書能通之愈曰古書得其據¶
<pb:KR2n0011_WYG_224-12a>¶
　依葢可講因進其所有書屬歸氏元和來思凡為文¶
　辭宜畧識字因從歸公乞觀留月餘張籍令進士賀¶
　拔恕寫以留愈葢得其十四五而歸其書於歸氏¶
平氏(貞賚/)孝經義¶
　　唐志卷亡¶
　　　佚¶
蘇氏(彬/)孝經疏¶
　　宋志一卷¶
<pb:KR2n0011_WYG_224-12b>¶
　　　佚¶
任氏(奉古/)孝經講疏¶
　　宋志一卷¶
　　　佚¶
高麗別叙孝經¶
　　一巻¶
　　　佚¶
　龎元英曰別叙者叙孔子所生及弟子從學之事¶
<pb:KR2n0011_WYG_224-13a>¶
　高麗史光宗光徳十年秋遣使如周進別叙孝經一¶
　卷¶
　¶
　¶
　¶
　¶
　¶
　¶
<pb:KR2n0011_WYG_224-13b>¶
　¶
　¶
　¶
　¶
　¶
　¶
　¶
　經義考卷二百二十四¶
