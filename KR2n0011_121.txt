# -*- mode: mandoku-view; -*-
#+TITLE: 經義考
#+DATE: 2015-08-24 22:54:00.656138
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷一百二十一
<pb:KR2n0011_WYG_121-1a>¶
欽定四庫全書¶
　經義考卷一百二十一¶
　　　　　　　　　　翰林院檢討朱彞尊撰¶
　　　周禮(二/)¶
杜氏(子春/)周官注¶
　　　佚¶
　後漢書杜子春永平之初年且九十能通其讀頗識¶
　其説鄭衆賈逵往受業焉¶
<pb:KR2n0011_WYG_121-1b>¶
　　　　按禮疏所引後漢馬融傳中文范史無之當¶
　　　　係謝承華嶠袁山松等書中語也¶
　賈公彦曰劉歆門徒河南緱氏杜子春永平初年且¶
　九十家於南山通周官説¶
　陸徳明曰河南緱氏杜子春受業於劉歆還家以教¶
　門徒好學之士鄭興父子等多師事之¶
　晁公武曰周官漢永平時杜子春初能通其讀¶
鄭氏(興/)周官解詁¶
<pb:KR2n0011_WYG_121-2a>¶
　　　佚¶
　後漢書鄭興字少贑河南開封人建武六年徴為大¶
　中大夫¶
　　　　按鄭康成注稱為鄭大夫者即興之解詁也¶
鄭氏(衆/)周官解詁¶
　　　佚¶
　後漢書鄭衆賈逵洪雅博聞又以經書記轉相證明¶
　杜氏為解逵解行於世衆解不行然衆所解説近得¶
<pb:KR2n0011_WYG_121-2b>¶
　其實¶
　　　　按此禮疏所引范史無之¶
　陸徳明曰河南鄭衆字仲師大司農¶
　晁公武曰鄭興鄭衆傳授周禮康成引之以㕘釋異¶
　同云大夫者興也司農者衆也¶
　　　　按鄭康成注稱為鄭司農孔氏正義呼曰先¶
　　　　鄭而目康成為後鄭¶
賈氏(逵/)周官解故¶
<pb:KR2n0011_WYG_121-3a>¶
　　　佚¶
　後漢書逵明左氏傳國語為之解詁五十一篇帝復¶
　令撰齊魯韓詩與毛氏異同并作周官解故¶
衛氏(宏/)周官解詁¶
　　　佚¶
張氏(衡/)周官訓詁¶
　　　佚¶
　後漢書張衡字平子南陽西鄂人安帝徴拜郎中再¶
<pb:KR2n0011_WYG_121-3b>¶
　遷為太史令出為河間相徴拜尚書著周官訓詁崔¶
　瑗以為不能有異於諸儒也¶
　劉昭註續漢書百官志順帝時平子為侍中典校書¶
　方作周官解説乃欲以漢次述漢事㑹復遷河間相¶
　遂莫能立也¶
馬氏(融/)周官禮注¶
　　隋志十二卷¶
　　　佚¶
<pb:KR2n0011_WYG_121-4a>¶
　孔穎達曰馬融為周禮注欲省學者兩讀故具載本¶
　文後漢以来始就經為注¶
鄭氏(𤣥/)周官禮注¶
　　隋志十二卷¶
　　　存¶
　𤣥自述曰世祖以来通人達士大中大夫鄭少贑及¶
　子大司農仲師議郎衛次仲侍中賈君素伯南郡太¶
　守馬季良皆作周禮解詁𤣥竊觀二三君子之文章¶
<pb:KR2n0011_WYG_121-4b>¶
　顧省竹帛之浮辭其所變易灼然如晦之見明其所¶
　彌縫奄然如合符復析斯可謂雅達廣攬者也二鄭¶
　者同宗之大儒今讃而辨之庶成此家世之所訓也¶
　後漢書𤣥從東郡張恭祖受周官禮記¶
　酈道元曰湛水出犨縣北魚齒山周禮荆州其浸潁¶
　湛鄭𤣥注云未聞盖偶有不照也¶
　王炎曰周禮一書今學者所傳康成之訓釋也可謂¶
　有功於周禮矣雖然六官之制度以康成而傳亦以¶
<pb:KR2n0011_WYG_121-5a>¶
　康成而晦盖康成之於經一則以緯説汨之一則以¶
　臆説汨之周官之意晦矣是以學者不得不疑¶
　王應麟曰鄭康成注經以緯書亂之以臆説汨之而¶
　聖人之微㫖晦焉徐氏微言謂鄭注誤有三王制漢¶
　儒之書今以釋周禮其誤一司馬法兵制也今以證¶
　田制其誤二漢官制皆襲秦今引漢官以比周官小¶
　宰乃漢御史大夫之職謂小宰如今御史中丞如此¶
　之類其誤三　又曰唐禮志云纎緯亂經鄭𤣥主其¶
<pb:KR2n0011_WYG_121-5b>¶
　説以禋祀祀昊天上帝此天也𤣥以為天皇大帝者¶
　北辰耀魄寳也兆五帝於四郊此五行精氣之神也¶
　𤣥以為靈威仰赤熛怒含樞紐白招拒汁光紀者五¶
　天也由是有六天之説顯慶二年禮官議六天出緯¶
　書南郊圜丘一也𤣥以為二郊及明堂祭天而𤣥以¶
　為祭太微五帝啟蟄而郊郊而後耕而𤣥謂周祭感¶
　生帝靈威仰配以后稷因而祈穀皆謬論也¶
周禮音¶
<pb:KR2n0011_WYG_121-6a>¶
　　一卷¶
　　　佚¶
　魏了翁曰康成以漢制解經以賦為口率出泉三代¶
　安有口賦王介甫用之以誤熈寧皆鄭注啟之¶
王氏(肅/)周官禮注¶
　　隋志十二卷¶
　　　佚¶
周禮音¶
<pb:KR2n0011_WYG_121-6b>¶
　　一卷¶
　　　佚¶
　陸徳明曰肅著三禮音各一卷七錄惟云撰禮記音¶
司馬氏(伷/)周官寧朔新書¶
　　唐志八卷(王懋約注/)¶
　　　佚¶
　晉書琅琊武王伷字子将起家為寧朔将軍進封琅¶
　琊王有平吴之功¶
<pb:KR2n0011_WYG_121-7a>¶
　　　　按隋志梁有周官寧朔新書八卷晉燕王師王¶
　　　　懋約撰唐志作懋約注書以寧朔名當從唐志¶
傅氏(𤣥/)周官論評¶
　　唐志十二卷¶
　　　佚¶
　晉書傅𤣥字休奕北地泥陽人𢎞農太守典農校尉¶
　封鶉觚男武帝為晉王以𤣥為散騎常侍進爵為子¶
　加駙馬都尉泰始中年為御史中丞遷太僕卒諡曰¶
<pb:KR2n0011_WYG_121-7b>¶
　剛追封清泉侯¶
　唐書注陳邵駮¶
陳氏(邵/)周官禮異同評¶
　　隋志十二卷¶
　　　佚¶
　晉書陳邵字節良東海襄賁人以儒學徴為陳留内¶
　史累遷燕王師撰周禮評甚有條貫行於世¶
徐氏(邈/)周禮音¶
<pb:KR2n0011_WYG_121-8a>¶
　　一卷¶
　　　佚¶
李氏(軌/)周禮音¶
　　一卷¶
　　　佚¶
虞氏(喜/)周官駮難¶
　　七錄三卷¶
　　　佚¶
<pb:KR2n0011_WYG_121-8b>¶
　隋志孫琦問干寳駮虞喜撰¶
干氏(寳/)周官禮注¶
　　隋志十二卷(釋文序錄/十三卷)¶
　　　佚¶
答周官駮難¶
　　唐志五卷(隋志周官禮駮難四卷孫畧撰/唐志入干寳名注云孫畧問)¶
　　　佚¶
　陸徳明曰宫正以下鄭總列六十職序干注則各於¶
<pb:KR2n0011_WYG_121-9a>¶
　其職前列之¶
　　　　按干氏周官禮注陸氏釋文多引之又初學¶
　　　　記引干氏注周官籩人之職羞籩之實糗餌¶
　　　　粉餈云糗餌者豆未削末而烝之以棗豆之¶
　　　　味今餌䭔也¶
伊氏(説/)周官禮注¶
　　隋志十二卷(唐志十卷/)¶
　　　佚¶
<pb:KR2n0011_WYG_121-9b>¶
宋氏周官音義¶
　　　佚¶
　晉書韋逞母宋氏不知何郡人家世以儒學稱宋氏¶
　幼喪母其父躬自養之及長授以周官音義謂之曰¶
　吾家世學周官傳業相繼此文周公所制經紀典誥¶
　百官品物偹於此矣吾今無男可傳汝可受之勿令¶
　絶世屬天下喪亂宋氏諷誦不輟其後為石季龍徙¶
　之於山東宋氏與夫在徙中推鹿車背負父所授書¶
<pb:KR2n0011_WYG_121-10a>¶
　到冀州逞時年少宋氏晝則樵采夜則教逞逞遂學¶
　成名立仕苻堅為太常堅嘗幸太學憫禮樂遺闕博¶
　士盧壼對曰廢學已乆書傳零落比年綴㯢正經麁¶
　集惟周官禮注未有其師竊見太常韋逞母宋氏世¶
　學家女傳其父業得周官音義今年八十視聴無闕¶
　自非此母無可以傳授後生於是就宋氏家立講堂¶
　置生員百二十人隔絳紗幔而受業號宋氏為宣文¶
　君周官學復行於世時稱韋氏宋母焉¶
<pb:KR2n0011_WYG_121-10b>¶
劉氏(昌宗/)周禮音¶
　　隋志三卷¶
　　　佚¶
　顔之推曰李登聲類以系音羿劉昌宗周官音讀乘¶
　若承此例甚廣必須考校¶
　陸徳明曰周官巾車為䌆戚袞云檢字林蒼雅及説¶
　文皆無此字衆家亦不見有音者惟昌宗音廢以形¶
　聲㑹意求之實所未了當是廢而不用乎非其音也¶
<pb:KR2n0011_WYG_121-11a>¶
孫氏(畧/)周官禮駮難¶
　　隋志四卷(唐志五卷/)¶
　　　佚¶
崔氏(靈恩/)集注周官禮¶
　　隋志二十卷¶
　　　佚¶
沈氏(重/)周官禮義疏¶
　　隋志四十卷¶
<pb:KR2n0011_WYG_121-11b>¶
　　　佚¶
王氏(曉/)周禮音¶
　　一卷¶
　　　佚¶
　陸徳明曰江南無此書不詳何人¶
戚氏(袞/)周禮音¶
　　　佚¶
　浙江通志袞字公父鹽官人¶
<pb:KR2n0011_WYG_121-12a>¶
聶氏周官注¶
　　　佚¶
　　　　按陸氏釋文引之云沈重依其文¶
亡名氏周官禮義疏¶
　　隋志十九卷¶
　　　佚¶
周官禮義疏¶
　　隋志十卷¶
<pb:KR2n0011_WYG_121-12b>¶
　　　佚¶
周官禮義疏¶
　　隋志九卷¶
　　　佚¶
周官分職¶
　　隋志四卷¶
　　　佚¶
周官禮圖¶
<pb:KR2n0011_WYG_121-13a>¶
　　隋志十四卷¶
　　　佚¶
賈氏(公彦/)周禮疏¶
　　唐新舊志五十卷(今併為十二卷/)¶
　　　存¶
　公彦序畧曰少皥以前天下之號象其徳百官之號¶
　象其徴顓頊以来天下之號因其地百官之號因其¶
　事事即司徒司馬之類是也若然前少皥氏言祝鳩¶
<pb:KR2n0011_WYG_121-13b>¶
　氏為司徒者本名祝鳩言司徒者以後代官况之顓¶
　頊及堯官數雖無明説可畧言之顓頊氏有子曰犂¶
　為祝融共工氏有子曰句龍為后土后土為社稷田¶
　正也有烈山氏之子曰柱為稷自夏以上祀之周棄¶
　亦為稷自商以来祀之故外傳犂為髙辛氏之火正¶
　此皆顓頊氏之官也髙辛氏之世命重為南正司天¶
　犂為火正司地重犂事顓頊又事髙辛若稷契與禹¶
　事堯又事舜是以昭十七年服注顓頊之下云春官¶
<pb:KR2n0011_WYG_121-14a>¶
　為木正夏官為火正秋官為金正冬官為水正中官¶
　為土正髙辛氏因之故傳云遂濟窮桑窮桑顓頊所¶
　居是度顓頊至髙辛也至於堯舜官號稍改楚語云¶
　堯復育重犂之後重犂之後即羲和也是以堯典云¶
　乃命羲和注云堯育重犂之後羲氏和氏之子賢者¶
　使掌舊職天地之官天官稷也地官司徒也又云分¶
　命羲仲申命羲叔分命和仲申命和叔使分主四方¶
　注仲叔亦羲和之子堯既分陰陽四時又命四子為¶
<pb:KR2n0011_WYG_121-14b>¶
　之官掌四時者字曰仲叔則掌天地者其曰伯乎是¶
　有六官按分命仲叔注云春為秩宗夏為司馬秋為¶
　士冬為共工通稷與司徒是六官之名見也周官云¶
　唐虞稽古建官惟百明堂位云有虞氏官五十夏后¶
　氏官百殷二百周三百鄭注云有虞氏官盖六十夏¶
　百二十殷二百四十周三百六十不得如此記也昏¶
　義云三公九卿二十七大夫八十一元士鄭云盖夏¶
　制殷官二百四十雖未具顯按下曲禮云六大五官¶
<pb:KR2n0011_WYG_121-15a>¶
　六府六工之等鄭皆云殷法至於屬官之號亦蔑云¶
　焉按昏義云三公九卿者六卿并三孤而言九其三¶
　公又下兼六卿故書傳云司徒公司馬公司空公各¶
　兼二卿按顧命太保領冡宰畢公領司馬毛公領司¶
　空别有苪伯為司徒彤伯為宗伯衛侯為司宼則周¶
　時三公各兼一卿之職與古異矣但周監二代郁郁¶
　乎文所以象天立官而官益備此即官號沿革麁而¶
　言也¶
<pb:KR2n0011_WYG_121-15b>¶
　舊唐書賈公彦洺州永年人永徽中官至太學博士¶
　晁公武曰公彦洺州人永徽中仕至太學博士史稱¶
　著此書五十卷今并為十二卷世稱其發揮鄭學最¶
　為詳明¶
　董逌曰公彦此疏據陳邵異同評及沈重義為之二¶
　書並見唐藝文志今不復存¶
　朱子曰五經中周禮疏最好詩與禮記次之¶
　陳振孫曰其序周禮廢興言鄭衆以為書周官即此¶
<pb:KR2n0011_WYG_121-16a>¶
　周官失之書止一篇周禮乃六篇文異數萬非書類¶
　是則然矣但周禮六官實本於周官周官舉其凡周¶
　禮詳其目則鄭衆之説未得為失而其可疑者則邦¶
　土邦事之不同也¶
　王應麟曰公彦事張士衡撰次章句甚多¶
陸氏(徳明/)周禮釋文¶
　　二卷¶
　　　存¶
<pb:KR2n0011_WYG_121-16b>¶
王氏(𤣥度/)周禮義決¶
　　唐志三卷¶
　　　佚¶
　¶
　¶
　¶
　¶
　經義考卷一百二十一¶
