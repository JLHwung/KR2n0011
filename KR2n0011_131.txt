# -*- mode: mandoku-view; -*-
#+TITLE: 經義考
#+DATE: 2015-08-24 22:54:00.883991
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷一百三十一
<pb:KR2n0011_WYG_131-1a>¶
欽定四庫全書¶
　經義考卷一百三十一¶
　　　　　　　　　　翰林院撿討朱彞尊撰¶
　　　儀禮(二/)¶
鄭氏𤣥儀禮注¶
　　隋志十七卷¶
　　　存¶
　晉書元帝踐阼周官禮記鄭氏置博士荀崧上䟽曰¶
<pb:KR2n0011_WYG_131-1b>¶
　儀禮一經所謂曲禮鄭𤣥於禮特明皆有證據宜置¶
　鄭儀禮博士一人¶
　阮孝緒曰古經出魯淹中其書周宗伯所掌五禮威¶
　儀之事有六十六篇無敢傳者後博士侍其生得十¶
　七篇鄭𤣥注儀禮是也餘篇皆亡¶
　隋經籍志古經十七篇惟鄭注立於國學其餘並多¶
　散亡又無師說¶
　晁公武曰儀禮十七篇鄭氏注西漢諸儒得古文禮¶
<pb:KR2n0011_WYG_131-2a>¶
　凡五十六篇高堂生傳士禮十七篇為儀禮喪服傳¶
　一卷子夏所為其說曰周禮為本聖人體之儀禮為¶
　末聖人履之為本則重者在前故宗伯序五禮以吉¶
　凶軍賓嘉為次為末則輕者在前故儀禮先冠昏後喪¶
　祭¶
儀禮音¶
　　七録二卷(釋文序録/)一(卷/)¶
　　　佚¶
<pb:KR2n0011_WYG_131-2b>¶
王氏(肅/)儀禮注¶
　　隋志十七卷¶
　　　佚¶
儀禮音¶
　　一卷¶
　　　佚¶
　陸德明曰儀禮喪服傳朝一溢米夕一溢米鄭云二¶
　十四兩為溢為米一升二十四分升之一射慈同王¶
<pb:KR2n0011_WYG_131-3a>¶
　肅劉逵袁凖孔倫葛洪皆云滿手曰溢¶
李氏(軌/)儀禮音¶
　　七録一卷¶
　　　佚¶
袁氏(凖/)儀禮注¶
　　唐志一卷¶
　　　佚¶
　晉書凖字孝尼以儒學知名官至給事中¶
<pb:KR2n0011_WYG_131-3b>¶
　王應麟曰唐藝文志袁凖孔倫陳銓蔡超宗田僧紹¶
　之注杜預賀循王逡之崔游蔡謨趙成沈文阿諸家¶
　之禮服皆儀禮之學也¶
孔氏(倫/)儀禮注¶
　　唐志一卷¶
　　　佚¶
　陸德明曰倫字敬序會稽人東晉廬陵太守¶
陳氏(銓/)儀禮注¶
<pb:KR2n0011_WYG_131-4a>¶
　　唐志一卷¶
　　　佚¶
　陸德明曰不詳何人¶
蔡氏(超/)儀禮注(新舊唐書俱/作蔡超宗)¶
　　唐志二卷¶
　　　佚¶
　陸德明曰蔡超字希遠濟陽人宋丞相諮議叅軍¶
田氏(儁之/)儀禮注(唐志書字/)¶
<pb:KR2n0011_WYG_131-4b>¶
　　唐志二卷¶
　　　佚¶
　陸德明曰田儁之字僧紹馮翊人齊東平太守¶
　　　　按陸氏釋文序録載注解傳述人於儀禮有¶
　　　　鄭康成注此外馬融王肅孔倫陳銓裴松之¶
　　　　雷次宗蔡超田儁之劉道拔周續之凡十家¶
　　　　云自馬融以下並注喪服考隋經籍志十家¶
　　　　之中惟載王肅儀禮注十七卷其餘未嘗有¶
<pb:KR2n0011_WYG_131-5a>¶
　　　　全書注也舊唐書經籍志於馬融喪服紀下¶
　　　　云又一卷鄭𤣥注又一卷袁凖注又一卷陳¶
　　　　銓注又二卷蔡超宗注又二卷田僧紹注亦¶
　　　　未載諸家有全書注至新唐書藝文志始載¶
　　　　袁凖注儀禮一卷孔倫注一卷陳銓注一卷¶
　　　　蔡超宗注二卷田僧紹注二卷並不著其注¶
　　　　喪服則誤以喪服注為儀禮全書注也下至¶
　　　　鄭氏通志畧既於儀禮全書注載袁凖孔倫¶
<pb:KR2n0011_WYG_131-5b>¶
　　　　陳銓蔡超宗田僧紹姓名而又於喪服傳注¶
　　　　五家複出由是西亭王孫授經圖焦氏經籍¶
　　　　志皆沿其誤今未敢遽刪去仍兩載之而辨¶
　　　　其非是當以陸氏序録為正也¶
劉氏(昌宗/)儀禮音¶
　　七録一卷¶
　　　佚¶
　　　　陸氏釋文多引之¶
<pb:KR2n0011_WYG_131-6a>¶
沈氏(重/)儀禮義疏¶
　　三十五卷¶
　　　佚¶
　　　　按沈氏儀禮義疏隋唐經籍志俱無之新唐¶
　　　　書藝文志有周禮禮記義疏各四十卷而無¶
　　　　儀禮惟北史載之¶
張氏(冲/)儀禮傳¶
　　八十卷¶
<pb:KR2n0011_WYG_131-6b>¶
　　　佚¶
亡名氏儀禮義疏¶
　　隋志六卷¶
　　　佚¶
儀禮義疏見¶
　　隋志二卷¶
　　　佚¶
黄氏(慶/)儀禮章疏¶
<pb:KR2n0011_WYG_131-7a>¶
　　　佚¶
李氏(孟悊/)儀禮章疏¶
　　　佚¶
　賈公彦曰信都王慶者齊之盛德李孟悊者隋曰碩¶
　儒慶則舉大畧小經注疎漏猶登山逺望而近不知¶
　悊則舉小畧大經注稍周似入室近觀而逺不察二¶
　家之疏互有脩短時之所尚李則為先¶
賈氏(公彦/)儀禮疏¶
<pb:KR2n0011_WYG_131-7b>¶
　　唐志五十卷(玉海云舊史四十卷/今本亦作五十卷)¶
　　　存¶
　公彦自序曰竊聞道本冲虛非言無以表其疏言有¶
　微妙非釋無能悟其理是知聖人言曲事資注釋而¶
　成至於周禮儀禮發源是一理有終始分為二部並¶
　是周公攝政太平之書周禮為末儀禮為本本則難¶
　明末便易曉是以周禮注者則有多門儀禮所注後¶
　鄭而已其為章疏有黄慶李孟悊二家之疏互有脩¶
<pb:KR2n0011_WYG_131-8a>¶
　短按士冠三加有緇布冠皮弁爵既冠又著𤣥冠見¶
　於君有此四種之冠故記人下陳緇布冠委貌周弁¶
　以釋經之四種經之與記都無天子冠法而李云委¶
　貌與弁皆天子始冠之冠李之謬也喪服一篇凶禮¶
　之要是以南北兩家章疏甚多時之所以皆資黄氏¶
　按鄭注喪服引禮記檀弓云絰之言實也明孝子有¶
　忠實之心故為制此服焉則絰之所作表心明矣而¶
　黄氏妄云衰以表心絰以表首以黄氏公違鄭注黄¶
<pb:KR2n0011_WYG_131-8b>¶
　之謬也黄李之訓畧言其一餘足見矣今以先儒失¶
　路後宜易塗故悉鄙情聊裁此疏未敢專欲以諸家¶
　為本擇善而從兼增已意仍取四門助教李𤣥植詳¶
　論可否僉謀已定庶可施矣函丈之儒青衿之俊幸¶
　以去瑕取玖得無譏焉¶
　晁公武曰齊黄慶隋李孟悊各有疏義公彦刪二疏¶
　為此書國朝嘗詔邢昺是正之¶
　朱子曰儀禮疏說得不甚分明¶
<pb:KR2n0011_WYG_131-9a>¶
　衛湜曰公彦同李元植編儀禮疏儀禮自鄭注之後¶
　僅有黄慶李孟悊二家疏義公彦等裁定為五十卷¶
　馬廷鸞序曰余生五十八年未嘗讀儀禮之書一日¶
　從敗篋中得景德中官本儀禮疏四帙正經注語皆¶
　標起止而疏文列其下盖古有明經學究專科如儀¶
　禮經注學者童而習之不待屑屑然登載本文而已¶
　熟其誦數矣王介甫新經既出士不讀書如余之於¶
　儀禮者皆是也然不敢付之茫昧幽冥将尋訪本書¶
<pb:KR2n0011_WYG_131-9b>¶
　傳抄庶幾創通大義然余老矣懼其費日力而卒無¶
　所補也長兒跋曰家有監本儀禮經注可取而附益¶
　之以便觀覽意欣然命之整緝釐為九帙手自㸃校¶
　并取朱氏禮書與其門人高弟黄氏楊氏諸家續補¶
　之編分章析條題要其上遂為完書拊而歎曰兹所¶
　謂儀禮者與韓昌黎之言豈欺我哉其為書也於竒¶
　辭奥㫖中有精義妙道焉於纎悉曲折中有明辨等¶
　級焉不惟欲人之善其生且欲人之善其死不惟致¶
<pb:KR2n0011_WYG_131-10a>¶
　嚴於冠昏朝聘鄉射而尤嚴於喪祭後世徒以其推¶
　士禮而達之天子以為殘闕不可考之書徐而觀之¶
　一士也天子之士與諸侯之士不同上大夫與下大¶
　夫不同等而上之固有可得而推者矣周公之經何¶
　制之備也子夏之傳何文之竒也康成之注公彦之¶
　疏何學之博也小子識之¶
孔氏(頴達/)儀禮正義¶
　　五十卷¶
<pb:KR2n0011_WYG_131-10b>¶
　　　佚¶
　　　　按孔氏不聞有儀禮正義唐宋志俱無授經¶
　　　　圖獨著之恐記憶之誤也其載孔氏周禮正¶
　　　　義亦然¶
陸氏(德明/)儀禮釋文¶
　　一卷¶
　　　存¶
王氏(方慶/)禮經正義¶
<pb:KR2n0011_WYG_131-11a>¶
　　新唐志十卷¶
　　　佚¶
　舊唐書王方慶雍州咸陽人起家越王府叅軍累遷¶
　太僕少卿拜廣州都督證聖元年召拜洛州長史尋¶
　加銀青光禄大夫封石泉縣男改瑯琊縣男以鸞臺¶
　侍郎同鳯閣鸞臺平章事俄轉鳯閣侍郎依舊知政¶
　事改封石泉子授太子左庶子進石泉公卒贈兖州¶
　都督謚曰貞中宗即位追贈吏部尚書方慶博學好¶
<pb:KR2n0011_WYG_131-11b>¶
　著述所撰書凡二百餘卷尤精三禮好事者多詢訪¶
　之其家聚書甚多不减秘閣至於圖畫亦多異本¶
　王應麟曰王氏正義不著録¶
　¶
　¶
　¶
　¶
　經義考卷一百三十一¶
