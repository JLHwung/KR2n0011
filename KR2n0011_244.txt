# -*- mode: mandoku-view; -*-
#+TITLE: 經義考
#+DATE: 2015-08-24 22:54:03.920099
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百四十四
<pb:KR2n0011_WYG_244-1a>¶
欽定四庫全書¶
　經義考卷二百四十四¶
　　　　　　　　　　翰林院檢討朱彝尊撰¶
　　　羣經(六/)¶
黄氏(幹/)六經講義¶
　　宋志一巻¶
　　　未見¶
輔氏(廣/)五經注釋¶
<pb:KR2n0011_WYG_244-1b>¶
　　　佚¶
李氏(大同/)羣經講義¶
　　十五卷¶
　　　佚¶
　金華府志李大同字從仲東陽人學於吕成公朱文¶
　公登嘉定十六年進士官至工部尚書以寳謨閣直¶
　學士知平江府¶
陳氏(埴/)木鍾集¶
<pb:KR2n0011_WYG_244-2a>¶
　　十一巻¶
　　　存¶
　埴自序曰善問者如攻堅木善待問者如撞鍾朋友¶
　講習不可以無問也問則不可以無復今之不善問¶
　者徒先其所難後其所易取其節目之堅乃欲一斧¶
　而薪之不少徐徐以待其自解則匠石從旁而竊&KR0015;¶
　之矣至其待人之問者或小叩之而大鳴或大叩之¶
　而小鳴不待其再至而亟盡其餘聲或餘之未盡而¶
<pb:KR2n0011_WYG_244-2b>¶
　恣其人之更端焉然則是鍾也其必州鳩氏之所棄¶
　者乎余非待問者顧諸友方持班氏之斧以運成風¶
　之巧乃欲以空中之物隨酢焉其不哆然肆黯然啞¶
　者幾希矣或曰空故能聲虛故能應壊木之竅穴而¶
　萬&KR0284;出焉物固有然者矣余有感於斯言也取二物¶
　因命之曰木鍾焉¶
　　　　按濳室陳氏木鍾集一論語二孟子三六經¶
　　　　總論四易五書六詩七周禮八禮記九春秋¶
<pb:KR2n0011_WYG_244-3a>¶
　　　　附以近思雜問漢唐史各一卷¶
呉氏(梅卿/)經説¶
　　　佚¶
　浙江通志呉梅卿字清叔仙居人嘉定十七年特舉¶
　仕至忠州文學從朱子游¶
許氏(奕/)九經直音¶
　　宋志九巻¶
　　　未見¶
<pb:KR2n0011_WYG_244-3b>¶
九經正訛¶
　　宋志一巻¶
　　　佚¶
諸經正典¶
　　宋志十巻¶
　　　佚¶
林氏(觀過/)經説¶
　　宋志一卷¶
<pb:KR2n0011_WYG_244-4a>¶
　　　佚¶
章氏(如愚/)羣書考索經説¶
　　三十二巻¶
　　　存¶
　應廷育曰章如愚字俊卿金華人慶元中進士官國¶
　子博士改知貴州開禧初言事忤韓侂胄罷歸學者¶
　稱山堂先生¶
　　　　按章氏書皆采諸家之説非自撰惟因援引¶
<pb:KR2n0011_WYG_244-4b>¶
　　　　諸書刋本多失載於是唐氏稗編所錄直言¶
　　　　如愚姓名矣書共六十六巻内言經籍圖書¶
　　　　前集凡九巻别集凡十一巻讀集凡十二卷¶
毛氏(居正/)六經正誤¶
　　通考六卷¶
　　　存¶
　魏了翁序曰自秦政滅學經籍道熄迨𨽻書之作又¶
　舉先王文字而併棄之承訛襲舛愈傳愈失蔡伯喈¶
<pb:KR2n0011_WYG_244-5a>¶
　書石經有意正捄之旋亦焚蕩張參所見石經又不¶
　知果爲蔡本否其所引石經文多失字體魏晉以來¶
　則又厭樸拙耆姿&KR0442;隨意遷改義訓混淆漫不可考¶
　重以避就名諱如操之爲摻昭之爲佋此類不可勝¶
　舉况唐人綂承西魏尤爲謬亂陸徳明孔穎逹同與¶
　登瀛之選而釋文與正義自多背馳至開元所書五¶
　經則又以俗字易舊文如以頗爲陂以平爲便之類¶
　又不可勝舉而古書益邈五李而後鏤板繙印經籍¶
<pb:KR2n0011_WYG_244-5b>¶
　之傳雖廣而點畫義訓訛謬自若本朝胄監經史多¶
　仍周舊今故家往往有之而與俗本無大相逺南渡¶
　草創則僅取版籍於江南諸州與京師承平監本大¶
　有逕庭與潭撫閩蜀諸本互爲異同而監本之誤爲¶
　甚柯山毛居正義甫以其先人甞增注禮部韻奏御¶
　於阜陵遂又挍讐增益以申明於寜考更化之日其¶
　於經傳亦既博覽精擇嘉定十六年春會朝廷命胄¶
　監刋正經籍司成謂無以易義甫馳書幣致之盡取¶
<pb:KR2n0011_WYG_244-6a>¶
　六經三傳諸本參以子史字書選粹文集研究異同¶
　凡字義音切毫釐必挍儒官稱歎莫有異辭旬歲間¶
　刋修者凡四經乃猶以工人憚煩詭竄墨本以紿有¶
　司而板之誤字實未甞改者什二三也繼欲修禮記¶
　春秋三傳義甫以病目移告其事中輟或者謂縱令¶
　盡正其誤而諸本不同何所取證豈若錄其正誤之¶
　籍而刋傳之後學得以參考余觀其書念今之有功¶
　於經者豈無經典釋文五經文字九經字様之等然¶
<pb:KR2n0011_WYG_244-6b>¶
　此書後出殆將過之無不及者其於後生晚學祛蔽¶
　寤疑爲益不淺因縱臾其成而序識之書曰若升高¶
　必自下若陟遐必自邇學者其毋忽於斯¶
　陳振孫曰柯山毛居正義甫挍監本經籍之誤所欲¶
　刋正者魏鶴山爲之序而刻傳之大抵多偏旁之疑¶
　似者凡六巻¶
王氏(士竒/)諸經釋疑¶
　　　佚¶
<pb:KR2n0011_WYG_244-7a>¶
　姓譜字永叔福安人莆田法曹奉議郎¶
李氏(伯玉/)斛峯經義¶
　　　佚¶
　江西通志李伯玉字純甫餘干人嘉定進士累官禮¶
　部尚書¶
岳氏(珂/)九經沿革¶
　　　卷¶
　　　存¶
<pb:KR2n0011_WYG_244-7b>¶
　珂自述曰世所傳九經自監蜀京杭而下有建余氏¶
　興國于氏二本皆分句讀稱爲善本廖氏又以余氏¶
　不免訛舛于氏未爲的當合諸本參訂爲最精板行¶
　之初天下寳之流布未乆元板散落不復存甞博求¶
　諸藏書之家凡聚數帙僅成全書懼其乆而無傳也¶
　爰倣成例乃命良工刻梓家塾如字畫如注文如音¶
　釋如句讀悉循其舊且與明經老儒分卷挍勘而又¶
　證以許愼說文毛晃韻畧非敢有所增損於前偏旁¶
<pb:KR2n0011_WYG_244-8a>¶
　必辨圈點必挍不使有毫釐訛錯視廖氏世綵堂本¶
　加詳焉舊有總例存以爲證¶
　張萱曰宋相臺岳珂家塾刋本與九經總例相同¶
眞氏(徳秀/)西山讀書記¶
　　通考三十九卷¶
　　　存¶
　陳振孫曰眞徳秀景元撰其書有甲乙丙丁甲言性¶
　理中述治道末言出處大抵本經子格言而述以已¶
<pb:KR2n0011_WYG_244-8b>¶
　意今但有甲三十七卷丁二卷乙丙未見¶
魏氏(了翁/)九經要義¶
　　二百六十三卷(分見諸經外有類目六卷/)¶
　　　闕¶
　虞集序曰聖賢之學實由秦漢以來諸儒誦而傳之¶
　得至於今其師弟子所授受以顓門相尚雖卒莫得¶
　其要然而古人之遺訓前哲之緒言或者存乎其間¶
　蓋有不可廢者自濂洛之説行朱氏祖述而發明之¶
<pb:KR2n0011_WYG_244-9a>¶
　於是學者知趨乎道徳性命之本廓如也而從事於¶
　斯者誦習其成言惟日不足所謂博聞多識之事若¶
　將畧焉則亦有所未盡者矣况近世之弊好爲鹵莽¶
　其求於此者或未切於身心而攷諸彼者曾弗及於¶
　詳博於是傳注之所存者其舛譌牴牾之相承既無¶
　以明辨其非是而名物度數之幸在者又不察其本¶
　原誠使有爲於世何以徴聖人制作之意而爲因革¶
　損益之噐哉魏氏又有憂於此也故其致知之日加¶
<pb:KR2n0011_WYG_244-9b>¶
　意於儀禮周官大小戴之記及取諸經注疏正義之¶
　文據事别類而錄之謂之九經要義其志將以見道¶
　噐之不離而有以証臆説聚訟之惑世此正張氏以¶
　禮爲教而程氏所謂徹上徹下之語者也而後人莫¶
　窺其説以兼致其力焉昔之所謂鹵莽日以彌甚甘¶
　心自棄於孤陋寡聞之歸嗚呼魏氏之學其可不講¶
　乎魏氏名了翁字蕐父臨卭人故宋慶元己未進士¶
　仕至資政殿大學士參知政事僉書樞宻院事都督¶
<pb:KR2n0011_WYG_244-10a>¶
　江淮軍馬贈太師封秦國公諡文靖而學者稱爲鶴¶
　山先生¶
　王褘曰孔穎逹作九經正義往往援引緯書之説歐¶
　陽公甞欲刪而去之以絶僞妄使學者不爲其所惑¶
　然後經義純一其言不果行迨鶴山魏氏作九經要¶
　義始加黜削而其言絶焉¶
　張萱曰九經要義魏了翁著考究九經中義理制度¶
　也今内閣見存儀禮七冊禮記三冊周易二冊尚書¶
<pb:KR2n0011_WYG_244-10b>¶
　一冊春秋二冊論語二冊孟子二冊又於前書各叚¶
　分類爲類目六卷以便簡閱尚存¶
錢氏(時/)融堂四書管見¶
　　十三卷¶
　　　存¶
　張萱曰宋理宗朝錢時注解論語學庸附以古孝經¶
　爲四書¶
　　　　按錢氏四書管見有孝經而無孟子與朱子¶
<pb:KR2n0011_WYG_244-11a>¶
　　　　所定四書不同故附以羣經¶
高氏(定子/)經説¶
　　五卷¶
　　　佚¶
　盧熊曰高定子字瞻叔(原闕/)二年進士簽書樞密院¶
　事兼參知政事學者稱著齋先生¶
李氏(彦華/)經傳辨疑¶
　　三十六卷¶
<pb:KR2n0011_WYG_244-11b>¶
　　　佚¶
　魏了翁志曰彦華字仲實撫州宜黄人通判武岡軍¶
　李劉之王父家故藏書至萬餘軸矻矻晨夜天文地¶
　理禮樂律厯兵謀方伎毫分縷析體習既精晚而述¶
　經傳辨疑禮樂遺錄三十六卷鄉人號曰藏修先生¶
呉氏(之巽/)諸經講義¶
　　五卷¶
　　　佚¶
<pb:KR2n0011_WYG_244-12a>¶
史氏(堯輔/)諸經講義¶
　　五十卷¶
　　　佚¶
　魏了翁誌墓曰堯輔字克甫居睂之丹稜受春秋於¶
　横舟劉子有年十五講學於徳溪開禧三年以易冠¶
　同經生尋中乙科調永康軍青城縣主簿補大足縣¶
　尉調合州推官¶
呉氏(獵/)經解¶
<pb:KR2n0011_WYG_244-12b>¶
　　　佚¶
　魏了翁狀曰公諱獵字徳夫醴陵人敷文閣直學士¶
　贈通議大夫¶
謝氏(升賢/)四書解¶
　　　佚¶
張氏(貴謨/)泮林講義¶
　　宋志三卷¶
　　　佚¶
<pb:KR2n0011_WYG_244-13a>¶
俞氏(言/)六經圖説¶
　　宋志十二卷¶
　　　佚¶
周氏(士貴/)經括¶
　　宋志一卷¶
　　　佚¶
梁氏(南一/)六經辨疑¶
　　　佚¶
<pb:KR2n0011_WYG_244-13b>¶
　姓譜字力行¶
賈氏(鑄/)考信錄¶
　　通考三十卷¶
　　　未見¶
　劉氏序畧曰友人賈君成已少余十三歲未脱舉子¶
　累且教授生徒所至坐席常滿而能厯年篤以成書¶
　世之學者於六經之疏能一閲焉者蓋寡況能參稽¶
　其類大之如天地氣形之初微之如服食噐用之末¶
<pb:KR2n0011_WYG_244-14a>¶
　先儒該洽兼綜凡古書之雜出者徴之而靡不在分¶
　之而靡不貫也其書曰考信錄考諸古而信諸心又¶
　以質於余而證於後世用意逺矣¶
黄氏(大昌/)晦庵經説¶
　　三十卷¶
　　　未見¶
楊氏(伯嵒/)九經補韻¶
　　一卷¶
<pb:KR2n0011_WYG_244-14b>¶
　　　存¶
　伯嵒自序曰字學湮廢已久學者無以寤疑辨惑僕¶
　性嗜古癖書傳因渉獵諸經訓釋或同字殊音或假¶
　音如字若此者衆韻書率多不載竊有惑焉如禮部¶
　韻一書政為聲律舉子設紹興間三山黄進士甞補¶
　選進上乃亦闕畧弗備近嘉禾呉教杜復申明僅增¶
　三字僕之惑滋甚蓋若禮記歛般請以機封毛詩倚¶
　儺其枝之類庸可諉曰是喪制所出非程文所當用¶
<pb:KR2n0011_WYG_244-15a>¶
　或音義弗順非韻語所可押至如周禮舍采合舞之¶
　為釋菜毛詩鱣鮪發發之為鱍鱍皆足正後學之傳¶
　訛助文塲之窘歩一切置之可乎乃即經蒐羅萃爲¶
　一編非敢上於官以求增補亦非敢淑諸人以侈聞¶
　見姑藏家塾以擊蒙昧博識幸毋我誚¶
　俞任禮後序曰禮部韻以畧言外多隘之而議欲增¶
　也自元祐國子博士孫諤隨乞添收繼其後則黄啓¶
　宗有補韻呉棫有補韻補音毛晃有増韻張貴謨有¶
<pb:KR2n0011_WYG_244-15b>¶
　韻畧補遺近世黄子厚蔣全甫則又各有論説然疎¶
　者隨韻補輯僅得一二詳者至盡采子史蒼雅方言¶
　欲增入二千六百五十五而難於行此禮部韻之所¶
　以至今未備也泳齋先生治衢之暇日揖任禮於柯¶
　山堂而語曰子見我所纂九經補韻乎先生於書無¶
　所不讀而以經爲根源補韻之作凡九經中字之假¶
　借音之旁通考訂分彚各疏其下若星象之錯落於¶
　天而燦然以明平齋洪端明所謂杜門論著佳哉者¶
<pb:KR2n0011_WYG_244-16a>¶
　此也平齋欲著論而後弗果他日上之朝而頒行於¶
　禮部俟後世知國家之淑士以經則豈但爲聲韻之¶
　助任禮敢寫平齋之志而繫於後¶
黄氏(補/)九經解¶
　　　佚¶
梅氏(寛夫/)裕堂先生諸經講義¶
　　一卷¶
　　　未見¶
<pb:KR2n0011_WYG_244-16b>¶
　黄虞稷曰括蒼人解易詩論孟學庸諸義¶
黄氏(彬/)經語協韻¶
　　宋志三十卷¶
　　　佚¶
錢氏(承志/)九經簡要¶
　　宋志十卷¶
　　　佚¶
張氏(伯文/)九經疑難¶
<pb:KR2n0011_WYG_244-17a>¶
　　十卷¶
　　　未見¶
　伯文自序曰疑生於不信難起於不服經之有疑難¶
　其殆出於專門之學臆見異説自相矛盾者乎然所¶
　疑有是非而難有當否有如李泰伯疑周禮者一歐¶
　陽公疑周禮者二蘇子由疑周禮者三猶曰今之周¶
　禮非周公之全書也至若劉子𤣥於書有疑古十條¶
　於春秋有十二未喻果何見也何休好公羊學著公¶
<pb:KR2n0011_WYG_244-17b>¶
　羊墨守左氏膏肓榖梁廢疾鄭𤣥乃發墨守鍼膏肓¶
　起廢疾猶曰黨同伐異者爾若夫顧悦之甞難王弼¶
　易義四十條而關康之又申王以難顧非其品藻不¶
　由於公論而評議獨出於私見者乎雖然是皆有可¶
　取者昔孔門之學大槩務通倫類而已顔子聞一知¶
　十子貢告往知來故師友琢磨而徳業日進使其舉¶
　一隅而不反以三隅决不能有所疑有所難也予自¶
　㓜年趨庭光君鱓堂授以麟經渉獵之餘亦甞取五¶
<pb:KR2n0011_WYG_244-18a>¶
　經三禮與夫語孟講究其大槩凡平日得於先儒之¶
　議論者寸長片善靡有不錄今取其切於塲屋之用¶
　者纂爲一書題曰九經疑難非惟述其辨駁而已凡¶
　其説之新竒意之高逺開卷一覽九經大㫖瞭然胸¶
　中矣昔房景先才學通融甞作五經疑問百餘篇而¶
　邢邵亦以五經指要爲世指南今不見其書聊以是¶
　擬前篇云¶
戴氏(栩/)五經説¶
<pb:KR2n0011_WYG_244-18b>¶
　　　佚¶
　王瓚曰栩字立子永嘉人師事葉適登嘉定戊辰進¶
　士爲太學愽士遷祕書郎出知臨江軍不赴久之起¶
　湖南安撫司參議官¶
王氏(奕/)六經説¶
　　　佚¶
　¶
　經義考卷二百四十四¶
