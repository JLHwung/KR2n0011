# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.671569
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷三十三
<pb:KR2n0011_WYG_033-1a>¶
欽定四庫全書¶
　經義考卷三十三¶
　　　　　　　　　　翰林院檢討朱彞尊撰¶
　　　易(三十二/)¶
葉氏(秀發/)易說¶
　　　佚¶
　金華志葉秀發字茂叔金華人師事吕祖謙唐仲友¶
　中慶元丙辰進士知髙郵軍¶
<pb:KR2n0011_WYG_033-1b>¶
葉氏(皆/)易解¶
　　　佚¶
　赤城志葉皆字孟我臨海人慶元二年特科終寧國¶
　主簿¶
李氏(起渭/)易説¶
　　　佚¶
　真徳秀志墓曰同年李肖望名起渭擢慶元五年第¶
　歴澧州户曹教授辰州安豐令就知縣事改宣教郎¶
<pb:KR2n0011_WYG_033-2a>¶
　丐崇道祠官以歸改奉仙都祠有易說中庸大學要¶
　語春秋集解與雜論著合百餘卷¶
蘇氏(竦/)易解¶
　　　佚¶
　閩書蘇竦字廷儀海澄人慶元五年進士肇慶推官¶
　集先儒詩易三禮傳以已見折衷之¶
李氏(過/)西溪易說¶
　　十二卷¶
<pb:KR2n0011_WYG_033-2b>¶
　　　存¶
　馮椅曰西溪易說多所發明然以毛漸三墳為信誤¶
　矣¶
　胡一桂曰西溪易說於乾卦彖辭下便掇入彖傳彖¶
　傳内便掇入文言釋彖處繼以大象又分爻辭附於¶
　小象又附入文言今姑載初九一爻於此初九濳龍¶
　勿用陽在下也文言曰濳龍勿用下也潛龍勿用陽¶
　氣濳藏初九曰濳龍勿用何謂也子曰龍徳而隠者¶
<pb:KR2n0011_WYG_033-3a>¶
　也(至/)是以君子勿用也坤文言亦然古易至此汨亂¶
　無餘矣¶
　董真卿曰過字季辨興化人易說十二卷慶元戊午¶
　自序謂幾二十年而成¶
　張雲章曰過晚喪明棄科舉授徒其易說多有可采¶
　書成時有自序今抄本失去¶
魏氏(了翁/)周易集義¶
　　宋志六十四卷¶
<pb:KR2n0011_WYG_033-3b>¶
　　　存¶
　中興舘閣續錄魏了翁字華父卭州蒲江人慶元五¶
　年進士及第¶
　方回跋曰僉書樞密院事魏文靖公鶴山先生了翁¶
　華父前乙酉歳以權工部侍郎坐言事忤時相謫靖¶
　州取諸經註疏摘為要義又取濂洛以來諸大儒易¶
　說為周易集義六十四卷仲子太府卿静齋先生克¶
　愚明已壬子歲以軍器監丞出知徽州刋要集義置¶
<pb:KR2n0011_WYG_033-4a>¶
　於紫陽書院至丙子嵗書院以兵興廢書版盡毁尋¶
　草創新書院於城南門内獨集義僅有存者今戊子¶
　嵗山長吳君夢炎首先補刋㑹江東祥刑使者太原¶
　郝公良弼深嗜易學謂聖人之經得濓洛而後明五¶
　經論孟之原非此諸大儒明之則終於不明又非有¶
　如文靖公囚縶閒僻類聚成篇則世之學者亦無從¶
　盡知之也欣然割資相工得回所藏墨本率總府郡¶
　頖協助兩山長及書院職事生員醵泉訖役半年而¶
<pb:KR2n0011_WYG_033-4b>¶
　畢甚矣易道之難明也自漢至今說易何啻千家王¶
　弼孔頴達註疏單行朱文公嘗深闢之讀者亦鮮李鼎¶
　祚易百家解義間見子夏京房虞翻陸績蜀才之說¶
　及鄭𤣥互體殆無復讀之者天啓斯文濂洛有作周¶
　元公曰無極而太極謂太極無形而有理以明易有¶
　太極之㫖不可以迹求而翼之以通書為臨川陸學¶
　者肆為強辨則不可與讀易邵康節始因大傳分言¶
　伏羲先天文王後天如兩儀四象乃伏羲畫卦次第¶
<pb:KR2n0011_WYG_033-5a>¶
　陽一隂二為兩儀太陽一少隂二少陽三太隂四為¶
　四象惟文公獨得其傳為永嘉葉學三山林學者别¶
　為臆說則不可與讀易程純公正公師元公其說易¶
　張横渠撤臯比以遜之正公嘗教人讀王弼胡瑗王¶
　安石易伊川易傳出則已削三家之疵而極其粹苟¶
　猶泥於三家而不求之程傳者則不可與讀易純公¶
　正公皆嘗聞康節加一倍法而正公不屑於象數惟¶
　專於義理故文公謂邵明羲易程演周經盖欲學者¶
<pb:KR2n0011_WYG_033-5b>¶
　合邵程而為一也豈惟邵程當合為一藍田呂與叔¶
　初師横渠後與上蔡謝顯道廣平游定夫龜山楊中¶
　立在程門為四先生乾用九坤用六凡例惟與叔歐¶
　陽文忠公及文公三人知之漢上朱子發本程傳而¶
　加象數和靖尹徳充登正公門最後將易簀授以易¶
　傳其論生卦惟許康節五峯胡仁仲得之上蔡傳之¶
　南軒張宣公而東萊吕成公與文公宣公相友文公於¶
　是集諸儒之大成易本筮占乃述本義啓䝉圖說多¶
<pb:KR2n0011_WYG_033-6a>¶
　得之邵學者不於此渾融貫通焉則亦不可與讀易文¶
　靖公之在渠陽欲以東萊讀詩記為讀易記謂辭變¶
　象占乃綱領而繇彖象爻之辭畫爻位虚之别互反¶
　飛伏之說乗承比應之例一有不知則義理闕焉是¶
　書濂流洛派凡十六家合為一觀之而易道備矣先¶
　是溫陵曽穜刋易粹言七家中有郭兼山易文靖公¶
　謂忠孝易書去程門逺甚自黨論起絶迹程門歿不¶
　設奠故并其子雍曰白雲易者黜之臨卭張行成文¶
<pb:KR2n0011_WYG_033-6b>¶
　靖公鄉人為邵易註解通變經世觀物等書世稱七¶
　易疑文公未之見别為一支以備旁考今文靖公集¶
　百卷明易之義者二百三十章有竒易學最精嘗與¶
　叅知政事西山真先生徳秀希元文公門人輔廣漢¶
　卿相講磨渠陽山中苦於書不備友難得是書猶欲¶
　有所裨益而未為序引者此也雖然聖如仲尼天不¶
　使之居周公之位大儒如濂洛諸老天亦不使之得¶
　路於一時而使之立言於萬世其有以夫權奸柄國二¶
<pb:KR2n0011_WYG_033-7a>¶
　十七年窮侈極謬屏文靖公卧五溪窮處踰七稔不¶
　如是後世焉得是書而讀之至元二十五年十月既¶
　望¶
　董真卿曰鶴山先生僉書樞密院事諡文靖公周易¶
　集義六十四卷其書自周子邵子二程子張子吕氏¶
　謝氏楊氏尹氏游氏胡五峯朱漢上劉屏山至朱子¶
　張宣公呂成公李隆山子心傳凡十七家他易不與¶
　如郭氏父子以背程門出之鶴山嘗曰辭變象占易¶
<pb:KR2n0011_WYG_033-7b>¶
　之綱領而繇彖象爻之辭畫爻位虚之别正反飛伏¶
　之說乗承比應之例有不知則義理闕焉仲子克愚¶
　知徽州刋於紫陽書院至元戊子補刋¶
　吳師道曰魏公集義自周程諸門人下及朱呂淵源¶
　所自可以叅觀但其取漢上朱氏以備象數一家未¶
　免蕪雜¶
毛氏(璞/)易傳¶
　　十一卷¶
<pb:KR2n0011_WYG_033-8a>¶
　　　未見¶
　胡一桂曰瀘州毛璞字伯玉嘗持潼川憲節易傳十¶
　一卷嘉泰元年自序略云始涉其流稍出已見㕘以¶
　諸家之長讀之三十年知先儒之説與前日所見皆¶
　未也觀象畫卦以定其名因卦分爻以盡其變此名¶
　與此卦相當此辭與此爻相得而因以得羲文周孔¶
　之心又有外傳易辨歴詆先儒之失似亦有理然所略¶
　取者王弼二蘇蓋所學異也¶
<pb:KR2n0011_WYG_033-8b>¶
　周宻曰伊川不滿宣仁故注易黄裳元吉有云臣居¶
　尊位羿莽是也猶可言也婦居尊位女媧武后是也非¶
　常之變不可言也毛伯玊著易傳乃大闢其非曰甚¶
　哉正叔之陋也臣子於君父皆隂也羿莽是已何必¶
　專以女媧武氏當之必以婦人為隂此兒童之見爾¶
黄氏(龜朋/)周易解¶
　　　佚¶
　閩書龜朋字益甫泉州徳化人嘉泰二年進士除潮¶
<pb:KR2n0011_WYG_033-9a>¶
　陽簿歴梧州推官廉州教授¶
宋氏(聞禮/)易解¶
　　　佚¶
　姓譜聞禮字叔履龍溪人嘉泰中教授叙化二州改¶
　承奉郎轉奉議郎知海陽縣¶
徐氏(雄/)易解¶
　　　佚¶
　金華府志徐雄字子厚東陽人開禧元年進士累官¶
<pb:KR2n0011_WYG_033-9b>¶
　秘書少監兼國史院編修實録院檢討官¶
艾氏(謙/)易學理窟¶
　　一卷¶
　　　佚¶
　劉宰志墓曰嘉定初元六月京口鄉先生澹軒艾公¶
　卒先生開門授徒垂三十年熏然其和粲然其文見¶
　者知其全徳君子故父兄勉其子弟子弟請於父兄¶
　來學者肩摩袂屬既户外屨滿無所容席則擇其已¶
<pb:KR2n0011_WYG_033-10a>¶
　成立者時其課程使歸而求之故泰興大夫杜公士¶
　英故吳興郡博士陳公珙金陵郡博士田公暁浙東¶
　部從事葛公師心皆以鄉先生為後進師然門人無¶
　出先生右者先生諱謙字益之嘗手編易學理窟一¶
　卷藏於家¶
　鎮江府志丹徒艾謙嘗舉於鄉學者稱澹軒先生¶
　　　　按李氏學易記引京口先生易解不知姓氏¶
　　　　或者即其人與¶
<pb:KR2n0011_WYG_033-10b>¶
王氏(宗道/)易說指圖¶
　　十卷¶
　　　佚¶
　寧波府志王宗道字與文奉化人嘉定元年進士為¶
　江東提刑司幹官¶
王氏(太冲/)易爻變義¶
　　　佚¶
　興化府志王太冲字元邃莆田人擢嘉定元年第歴¶
<pb:KR2n0011_WYG_033-11a>¶
　考功郎中兼禮部郎中知汀州¶
楊氏(忱中/)易原¶
　　九卷(聚樂堂/作三卷)¶
　　　未見¶
　金華府志楊忱中字徳夫義烏人嘉定戊辰進士累¶
　官朝請大夫知蘄州著易原三卷¶
吳氏(淵/)周易解¶
　　　佚¶
<pb:KR2n0011_WYG_033-11b>¶
　宋史吳淵字道父嘉定七年進士¶
　宰輔表寶祐五年正月吳淵自觀文殿學士正奉大¶
　夫除參知政事¶
蔡氏(齊基/)周易述解¶
　　九卷¶
　　　佚¶
　廣東通志蔡齊基字夢得連州人嘉定八年為瓊州¶
　户録嘗著周易述解九卷安撫趙善談東萊呂氏門¶
<pb:KR2n0011_WYG_033-12a>¶
　人也見其書大喜進之於朝¶
李氏(心傳/)丙子學易編¶
　　十五卷¶
　　　闕¶
　心傳自序曰始心傳年四十餘朋友為言當讀易意¶
　忻焉樂之既而終日䝉然如眇者之視莫知易之為¶
　何書也後十年復取讀之首求諸王氏書多所未喻¶
　次考張子書乃粗窺其梗槩最後讀程子書則昭若¶
<pb:KR2n0011_WYG_033-12b>¶
　揭䝉矣程子之書義理之㑹也然其言猶若不専為¶
　爻畫而出於是以先君子本傳暨晦庵先生本義參¶
　焉而後聖人畫卦命爻之情無復餘蘊矣顧諸先生¶
　之言尚有不能盡同者因復頗為參釋隨日書之以¶
　備遺忘間有鄙見可以推明諸先生之説者亦附著¶
　之烏乎程子往矣先君子之學不肖孤不敢妄有稱¶
　贊晦庵書最後出世之學者往往未究其藴而反以¶
　象占之說為疑同志者於此儻有取焉然後知程朱¶
<pb:KR2n0011_WYG_033-13a>¶
　二傳不可相無而晦庵之為書其條理愈密其意味¶
　愈長誠未可以驟窺而輕識也乃若先君子之説則¶
　類多與晦庵合苐先君子專自聖人畫卦之意求之¶
　晦庵兼自聖人命爻之意求之此為小異要亦相表¶
　裏耳　又序曰學易編十五卷起丙子月正元日盡¶
　是歲除夕凡三百八十有四日其間齋祠賔旅寒暑¶
　疾病事役居十之三為工盖二百八十日也按唐書¶
　藝文志易自卜商傳以下凡八十五家中興舘閣書¶
<pb:KR2n0011_WYG_033-13b>¶
　目百有十二家其說之多至於如此而近世為是說¶
　者復數十家尚未著録也然是編之作特取王氏張¶
　子程子與朱文公四家之傳而間以周子邵子及先¶
　君子之説補之自唐以上諸儒字義之異者亦附見¶
　焉其有得於心思可助諸先生之説者十一二也編¶
　成撫之而歎曰於虖易道逺矣上古之經莫尊於易¶
　而諸儒多以私意亂之盖東周之時以象占言易而¶
　亂於支離兩漢之際以䜟緯言易而亂於傳注魏晉¶
<pb:KR2n0011_WYG_033-14a>¶
　之間以名理言易而亂於虚無近世以來以人事言¶
　易而亂於穿鑿皆易之蠧也盖盈天地之間者理與¶
　氣而已矣然有是氣則必有是理有是理則必有是¶
　象有是象而後有是數有是數而後有是占有是占¶
　而後有是辭故易有聖人之道四而變象占居三焉¶
　變也者言乎爻之動者也象也者言乎卦之像者也¶
　占也者言乎蓍之决者也自伏羲作卦以前民用文¶
　王周公繫辭焉而明吉凶使後之人觀消息盈虚之¶
<pb:KR2n0011_WYG_033-14b>¶
　理審進退存亡之義而不迷於吉凶悔吝之途聖人¶
　之憂患後世可謂至矣自周之衰言易者寖失羲文¶
　之意而牽合破碎或反資以為亂故夫子作十翼専¶
　以義理明之其後讖緯之學興而飛伏互體之文壬¶
　遯九宫之說紛然並出皆託易以行世至王輔嗣乃¶
　獨辭而闢之其視兩漢諸儒可謂賢矣惜其溺於時¶
　好乃取莊老之妄以亂周孔之實故易之道終不明¶
　於世寥寥千載有程夫子出乃始以人事之實理明¶
<pb:KR2n0011_WYG_033-15a>¶
　之其有功於易則已𢎞矣然程子之所傳者辭也辨¶
　吉凶者存乎辭而理固在其中矣而後之學者沿文¶
　生義各自為説復失聖人繫辭之本意故晦庵先生¶
　出又専以聖人立卦生爻之大㫖明之自程朱二子¶
　之書成而四聖人之道始大彰明較著而無所蔽矣¶
　顧恨世之學者未能窮經究是書往往以其一時推¶
　求考索測度髣髴之言而反疑前賢終身篤學研思¶
　精㣲至到之論若是者愚竊大懼故復述其所聞識¶
<pb:KR2n0011_WYG_033-15b>¶
　於編終以示子姓而同志之士可與共學者亦所不¶
　隠焉¶
　髙斯得跋曰秀巖先生近世大儒也世徒見其所論¶
　著藏於明堂石室金匱玊版遂以良史目之不知先生¶
　中年以後窮究道奥經術之粹有非學士大夫所能¶
　及者又其天資強敏過絶於人如三禮辨二十餘萬¶
　言二百八十日而成學易編二百八十日而成誦詩¶
　訓亦逾年而成考訂鄭王孔賈之謬折衷張程吕朱¶
<pb:KR2n0011_WYG_033-16a>¶
　之説精切的當有功於學者為多斯得受業於門每¶
　念有以廣其傳者來守桐江首取詩易二書刋之與¶
　同志共其詩禮與諸書文字頗多尚嗣以夀梓云¶
　俞琰跋曰此書係借聞徳坊周家書肆所鬻者天寒¶
　日短老眼昏花併日而抄其可取者故不能端楷秀¶
　巖乃隆山之子其書取王弼張横渠程伊川郭子和¶
　朱晦庵而求其是又以其父隆山之説證之或又附¶
　以已見中間儘有可取¶
<pb:KR2n0011_WYG_033-16b>¶
　舘閣續錄李心傳字㣲之隆州人寶慶二年正月以¶
　布衣召三年特補從政郎差充秘閣校勘紹定二年¶
　特與改合入官四年特賜同進士出身為將作監丞¶
　兼國史院編修官實録院檢討官嘉熈二年以秘書¶
　少監兼史舘修撰專一修纂四朝國史實録十月權¶
　工部侍郎兼秘書監¶
　　　　按李氏學易編今惟俞石澗節本僅存特十¶
　　　　之一爾抄自潁州劉考功公㦷家曰丙子者¶
<pb:KR2n0011_WYG_033-17a>¶
　　　　嘉定九年也¶
牟氏(子才/)四尚易編¶
　　　佚¶
　宋史牟子才字存叟井研人嘉定十六年進士官端¶
　明殿學士以資政殿學士致仕¶
王氏(萬/)易説¶
　　　佚¶
　金華志王萬字處一浦江人嘉定十六年進士官大¶
<pb:KR2n0011_WYG_033-17b>¶
　理少卿以朝奉郎守太常少卿致仕卒贈集賢殿修¶
　撰諡忠惠著易詩書論語孟子中庸太極圖説¶
陸氏(持之/)周易提綱¶
　　　佚¶
　宋史陸持之字伯㣲九淵之子嘉定十六年寧宗特¶
　詔秘書省讀書既至以迪功郎入省理宗即位轉修¶
　職郎差幹辦江西安撫司改通直郎所著有易提綱¶
　諸經雜説¶
<pb:KR2n0011_WYG_033-18a>¶
羅氏(之紀/)易傳¶
　　三卷¶
　　　佚¶
　江西通志羅之紀字國張號筠心居士髙安人嘉定¶
　中孝感縣尉攝邑雲夢棄官歸調宜山縣丞未赴而¶
　卒¶
潘氏(夢旂/)大易約解¶
　　宋志九卷¶
<pb:KR2n0011_WYG_033-18b>¶
　　　未見¶
　胡一桂曰夢旂易解楊文煥集之¶
　董真卿曰夢旂字天錫姑蘇人易解嘉定辛未自序¶
趙氏(以夫/)易通¶
　　十卷(聚樂堂/目六卷)¶
　　　存¶
　以夫自序曰易變易也而有所謂不易者存天地之¶
　大萬物之多要不過乎動静兩端而已一動一静造¶
<pb:KR2n0011_WYG_033-19a>¶
　化之所以周流而無窮也卦六十四文王彖之首以¶
　元亨利貞之文爻三百八十四周公繫之總以用九¶
　用六之説夫竒耦七八也交重九六也卦畫七八不¶
　易也爻畫九六變易也卦雖不易而中有變易是謂¶
　之亨爻雖變易而中有不易是之謂貞聖人作易所¶
　以盡天地萬物之理而示人以趨吉避凶之方孰有¶
　外於亨貞者乎洪範占用二貞悔貞即静也悔即動¶
　也故貞静而動凶則勿用動吉而静凶則不處動静¶
<pb:KR2n0011_WYG_033-19b>¶
　皆言則隨遇而皆可動靜皆凶則無所逃於天地之¶
　間此聖人所以樂天知命而不憂也臣幼學之年受¶
　易於師涉閱三紀猶憒如也辛丑居閒盡置傳注觀¶
　象玩辭豁然悟曰吾夫子之心其文王周公之心乎¶
　何所言無毫髪之殊也文王既沒文不在兹乎甚矣¶
　吾衰也久矣吾不復夢見周公夫子之歎盖歎易也¶
　又曰下學而上達知我者其天乎是當時羣弟子己¶
　未足以知聖人矣臣生後夫子千七百餘歲豈敢自¶
<pb:KR2n0011_WYG_033-20a>¶
　異於先儒以為獨能探三聖人作易之㣲㫖第以㕘¶
　稽卦爻往來俱通如是而亨貞如是而悔吝如是而¶
　吉凶无咎若象若數理無不合此臣所以自信其愚¶
　也丙午之夏書成名之曰易通不敢自秘將以進於¶
　上庶幾仰裨聖學緝熈之萬一云¶
　胡一桂曰虚舟易通六卷或問類例圖象四卷其易¶
　大槩論九六七八變與不變或静吉動凶則不用動¶
　吉静凶則不處動靜皆吉隨遇皆可動静皆凶無所¶
<pb:KR2n0011_WYG_033-20b>¶
　逃於天地間此聖人所以樂天知命不憂也¶
　閩書以夫字用父居長樂嘉定中正奏名歴知邵武¶
　軍端平中以朝請知漳州嘉定中為樞密副使承㫖¶
　拜同知樞密院事淳祐初罷尋加資政殿學士以夫¶
　作易通莆田黄績相與上下其論以夫謂績為益友¶
田氏(疇/)學易蹊徑¶
　　二十卷¶
　　　未見(一齋書/目有)¶
<pb:KR2n0011_WYG_033-21a>¶
　姓譜疇華亭人號興齋嘉定間嘗設講席於國學六¶
　舘之士皆北面焉¶
　吳澂曰僕幼時未逺出聞人説河豚魚江豚魚已疑¶
　豚魚只當作一字解後見雲間田疇易解作江豚魚¶
　犁然有當於心長而泛大江親見所謂江豚魚者又¶
　聞舟人呼之為風信於是確然從田疇之說¶
　¶
　¶
<pb:KR2n0011_WYG_033-21b>¶
　¶
　¶
　¶
　¶
　¶
　¶
　¶
　經義考卷三十三¶
