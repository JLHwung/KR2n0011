# -*- mode: mandoku-view; -*-
#+TITLE: 經義考
#+DATE: 2015-08-24 22:54:00.814029
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷一百二十八
<pb:KR2n0011_WYG_128-1a>¶
欽定四庫全書¶
　經義考卷一百二十八¶
　　　　　　　　　　翰林院檢討朱彞尊撰¶
　　　周禮(九/)¶
馮氏(時可/)周禮别説¶
　　一卷¶
　　　存¶
施氏(天麟/)周禮通義¶
<pb:KR2n0011_WYG_128-1b>¶
　　二卷¶
　　　存¶
　陸嘉淑曰青陽人字振庵隆慶辛未進士¶
　黄虞稷曰崇禎乙亥刋行王錫衮序之¶
徐氏(即登/)周禮説¶
　　十四卷¶
　　　存¶
　即登自序曰周禮一書聖人治天下之大經大法而¶
<pb:KR2n0011_WYG_128-2a>¶
　何儒者之疑信叅焉無論宇文周新莽王安石竊附¶
　之而未效即如議建都於洛誥疑列爵於周官詆理¶
　財於太宰或謂其略於大而詳於細或謂其詳於制¶
　度而不及道化嚴於職守而濶略於人主之身往往¶
　疑其非聖人之書此蓋外涉其藩而未入其扄其不¶
　知無惑已昔揚子以衆言之淆亂折諸聖而曰在則¶
　人亡則書今周公往矣周禮之書固在也冠各官之¶
　篇首不曰設官分職以為民極乎是故治教禮政刑事¶
<pb:KR2n0011_WYG_128-2b>¶
　六典分之為各職治之法也合之為民極治之本也¶
　極也者詩所云四方之極洪範所謂皇建其有極用¶
　敷錫厥庶民者也此自堯舜執中以来聖聖相承以¶
　治天下而周公用之輔相成王以致太平是書也其¶
　公已試之成法耶若謂出於漢儒之附㑹豈惟非劉¶
　歆所能恐董賈亦莫之能也愚故斷周禮為聖人之¶
　書不必考其六典之詳而惟於為民極之一言决之¶
　也予之説非能有加於訓詁之舊而推信其為周公¶
<pb:KR2n0011_WYG_128-3a>¶
　之書則據兹經文斷自已見而不敢狥諸儒疑似之¶
　論也後之欲損益周禮以復古治者其尚考信於斯¶
郝氏(敬/)周禮完解¶
　　十二卷¶
　　　存¶
馬氏(應龍/)考定古本周禮¶
　　六卷¶
　　　未見¶
<pb:KR2n0011_WYG_128-3b>¶
　黄虞稷曰應龍字伯先安丘人萬厯壬辰進士官禮¶
　部主事¶
周氏(京/)周禮句解¶
　　　未見¶
　黄虞稷曰沂州人萬厯癸丑進士¶
陳氏(林/)周禮文物大全圖¶
　　　未見¶
郭氏(良翰/)周禮古本訂注¶
<pb:KR2n0011_WYG_128-4a>¶
　　六卷¶
　　　存¶
　良翰自序曰余既輯周禮古本注成作而嘆曰六經¶
　何不幸亡於秦也而周禮獨不以秦而亡也不用亡¶
　用亦亡周禮之不幸也六官秦亡其一耳自漢李氏¶
　上之河間河間補以考工考工記出而冬官亡矣其¶
　後俞廷椿王次㸃丘葵呉澄何喬新五家或謂冬官¶
　錯簡於五官取其類冬官者以為冬官而五官亡矣¶
<pb:KR2n0011_WYG_128-4b>¶
　又謂五官互有錯簡并取五官之肖五官者以參伍¶
　於五官而六官俱亡矣總之五官不離古文者近是¶
　或曰然則考工記在所必削乎曰節取其辭冬官無¶
　庸贅五官無加損也吾之論周禮止於此爰以弁周¶
　禮古本¶
　陸元輔曰萬厯間莆中郭良翰道憲輯其發凡云周¶
　禮自漢唐注疏至今無慮數十家顧五官補本椒丘¶
　何氏最後而紛割為尤甚只為缺少冬官不知冬官¶
<pb:KR2n0011_WYG_128-5a>¶
　可以不補五官必不可淆五官自存冬官自缺何必¶
　强臆以亂成經乎¶
孫氏(攀/)古周禮釋評¶
　　六卷¶
　　　存¶
　梅鼎祚曰孫先生攀士龍獲周禮古本成釋評大校¶
　釋以訓經惟善則擇評以證故有疑則闕要以整齊¶
　異同攷見得失成一家之言其用心良苦先生少遊¶
<pb:KR2n0011_WYG_128-5b>¶
　鄉校聲著甚於載籍靡所不博然竟窮戹以老届申¶
　公被徵之年卿大夫未有論薦者可歎也¶
　攀自序曰蓋先王制治之法莫備於周其書則周禮¶
　也六典建官倫要章矣中若九夫經野則黄帝之井¶
　牧九畿分國則禹貢之弼服五刑麗民則虞舜之象¶
　刑大而天地幽而鬼神逺而要荒微而昆蟲艸木無¶
　不為之經畫即焚鞠沈橭之屬亦不廢焉厄經秦火¶
　周官五篇得之煨燼之餘失冬官一篇遂以考工補¶
<pb:KR2n0011_WYG_128-6a>¶
　之臨川俞壽翁著復古編謂冬官不亡雜出五官之¶
　中永嘉王次㸃因之清源丘吉甫臨川吳幼清又因¶
　之國朝旴江何司宼復加易置雖若於六官無缺而¶
　非聖經之初矣晉安柯氏又以地官遂人以下屬於¶
　冬官黜秋官硩簇氏剪氏赤茇氏蟈氏壺&KR0240;氏庭氏¶
　六官於考工記而考工記不入其書然鄉屬司徒而¶
　遂屬司空抑又誖矣考工記特以記語而諸君子不¶
　附於經則輪輿陶冶弓車廬梓諸人果可廢耶夫周¶
<pb:KR2n0011_WYG_128-6b>¶
　禮者鄭康成謂周公致太平之跡唐太宗以為真聖¶
　人作則無論冬官之逸與否而周公之心法可覩矣¶
　王介甫誤用以基宋禍胡氏父子遂力詆周禮非周¶
　公之書豈非過歟曩世宗皇帝嘗允輔臣之請命天¶
　下棘闈策士用周禮一道獨不可欽遵德意而究心¶
　矣乎宋朱周翰氏依鄭本為句解猶有未備竊自忘¶
　固陋徧閲諸家黜者逆之還納者送之返釋而評之¶
　便考鏡爾即未能備一臠於周鼎而愚者千慮或有¶
<pb:KR2n0011_WYG_128-7a>¶
　諒焉¶
應氏(廷育/)周禮輯説¶
　　　未見¶
袁氏(表/)周禮直解¶
　　　未見¶
王氏(志長/)周禮注疏刪翼¶
　　三十卷¶
　　　存¶
<pb:KR2n0011_WYG_128-7b>¶
　黄虞稷曰志長字平仲崑山人其書刪節注疏之繁¶
　而附以後儒之論以備聖經羽翼¶
　葉培恕序畧曰周公相孺子王爰輯周禮蔚然備一¶
　代之觀所以顯文謨承武烈者在於是葢用人理財¶
　之權宮府敎養禮樂兵農生殺之柄如身使臂臂使¶
　指百執事上之六官六官上之宰相宰相上之至尊¶
　誰有不釐之弊不播之利哉苐補亡復古補遺攷注¶
　諸家雖有弋獲終等説鈴鹿城王平仲先生有周禮¶
<pb:KR2n0011_WYG_128-8a>¶
　刪翼一編竊慕乎公之相孺子王也昔孔子因諸侯¶
　之去冬官籍作春秋以輔之裨左丘明布凡例而藏¶
　諸讀春秋者謂周公之禮在是則周禮一書誠今日¶
　救時之筞矣¶
　志長自序曰古先哲王治天下之規模莫備於周之¶
　六官今試考之太宰總掌六典其所治不出邦國官¶
　府萬民天為萬民而作之君君為萬民而設之六官¶
　然則民事之外無王事矣古之王者以民之富為富¶
<pb:KR2n0011_WYG_128-8b>¶
　以民之强為强民或一不帥敎而屏於鄉不啻已之¶
　探湯焉推而敬天亦敬其能生萬民爾敬羣臣亦敬¶
　其能安萬民爾三代之所重無有過於民者矣六官¶
　之書不免纖屑然苟得其重民之意以求之則用意¶
　精而操術簡全經固可以一言蔽也自經學失傳古¶
　聖王之意漫滅於語言文字之中於是後有凟亂之¶
　譏甚至題以僞妄而棄之縱習其文詞不過摭拾餖¶
　飣以增華借潤而已矣又烏能探精意於千載之上¶
<pb:KR2n0011_WYG_128-9a>¶
　舉而措之躋斯民於成周太和間哉或曰古之人操¶
　此以禍天下者多矣夫新莽之禍於漢也金陵之禍¶
　於宋也悖其㫖也岐伯俞跗之書後世恒挾之以殺¶
　人而謂岐伯俞跗乃古之雄於殺人者豈可哉故曰¶
　治術之卑則經術之謬也予自甲戌廢歸讀是編凡¶
　再録鄭賈之文刪之又旁及後儒諸書苟足發明重¶
　民之微意者必綴於後非是勿取也邑侯葉公見而¶
　稱善書成相釐正之遂授之梓¶
<pb:KR2n0011_WYG_128-9b>¶
孫氏(元化/)周禮類編¶
　　四卷¶
　　　未見¶
　陸元輔曰明巡撫都御史嘉定孫元化初陽撰分類¶
　使人易覽周家三百禮儀粲然在目今抄本存余家¶
張氏(睿卿/)周禮約注¶
　　二卷¶
　　　未見¶
<pb:KR2n0011_WYG_128-10a>¶
陳氏(仁錫/)周禮句解¶
　　六卷¶
　　　存¶
　仁錫自序曰粤溯禹㑹塗山玉帛萬國湯黜夏歸商¶
　者三千周蓋千八百國㑹孟津者八百及春秋冠帶¶
　十二未幾合為七併於秦周諸侯盡矣諸侯盡而周¶
　亡周亡禮亡孟子周末人也公田私田説已不詳幸¶
　其書出於文景之代文帝召魏文侯時老樂工因得¶
<pb:KR2n0011_WYG_128-10b>¶
　春官大司樂章景帝子河間獻王好古學購得周官¶
　五篇武帝求遺書上之藏於秘府諸家諸儒皆莫之¶
　見哀帝時劉歆校理秘書始著於録以考工記補冬¶
　官之闕焉以冬官非闕而補之者昉宋俞廷椿氏其¶
　後王次㸃氏丘葵氏吳澄氏何喬新氏繼之互有增¶
　損大都剜地官之似以補冬官大司徒之文十去八¶
　九小司徒則盡去之柯氏作釋原割遂人以下四十¶
　職以補冬官較五家尤謬五家本何氏最後爰書具¶
<pb:KR2n0011_WYG_128-11a>¶
　而報當故以何氏本行之仍吳興訓雋之舊余乃句¶
　為之解自外屬𨽻本屬書舊𨽻某官自本屬作外屬¶
　亦書舊𨽻某官補冬官者凡目之下各書某出而古¶
　本暸然宜復¶
張氏(采/)周禮合解¶
　　十八卷¶
　　　存¶
　采序曰周禮廢興賈氏序之詳矣其後陳俞諸家取¶
<pb:KR2n0011_WYG_128-11b>¶
　大司徒之半復盡取小司徒以補冬官夫冬官即非¶
　考工可塞然使襞裂五官以示完備何啻斷鴻頸剝¶
　琴紋貽議有識故有謂冬官不亡散見五官者其説¶
　為傳疑然使冬官既亡守兹闕文亦可無愧鄭杜而¶
　今制不列學官科舉之士無屬悠悠漫漫未得專説¶
　余擬合鄭注賈疏嚴定取舍其後儒撰述雖意見紛¶
　紜亦豈盡無裨益則以次輯綴彚為全編而歳月因¶
　仍忽復不果所以然者從來用周禮亂天下無過王¶
<pb:KR2n0011_WYG_128-12a>¶
　安石彼嘗注新經周禮義二十二卷熙寧中設經義¶
　局自為周官義十餘萬言而楊中立先生亦有周禮¶
　辨疑一卷以攻安石此二書邪正治否判若蒼素得¶
　此以供採録則紫陽先生所謂周禮廣大精密不可¶
　遂云無與心性事也乃家乏藏書此二書杳無從索¶
　借則又恥為經生章句聊爾姑置適賈人以友人所¶
　纂周禮注疏相示余既卒業而嘆曰嗟夫周禮為諸¶
　儒襞裂幾令人不及見古本節目今是書也行康成¶
<pb:KR2n0011_WYG_128-12b>¶
　之學将還舊觀且其於諸儒移置者仍為標指以著¶
　訛謬則益令正經顯白但於漢唐注疏外有叅考衆¶
　家釐益整散者則不得直名注疏因題曰周禮合解¶
　亟勸廣布使通經之子知古本所繇曰然則冬官其¶
　遂亡乎曰賈氏引秦禁挾書而其政酷烈與周官反¶
　疾惡特甚欲滅絶之故周官最後出余以為冬官之¶
　亡又不盡係秦禁孟子曰諸侯去其籍今按冬官所¶
　屬皆應經理畆澮度地量居則當井田不行冬官已¶
<pb:KR2n0011_WYG_128-13a>¶
　先漫没葢戰國時固不可詰况於漢武之世又况於¶
　今日乎故余謂闕冬官以安古本猶之春秋紀夏五¶
　無怪也¶
孫氏(承澤/)周禮舉要¶
　　二卷¶
　　　存¶
郎氏(兆玉/)注釋古周禮¶
　　六卷¶
<pb:KR2n0011_WYG_128-13b>¶
　　　存¶
　兆玉自序曰周禮者猶唐之有貞觀顯慶禮也未見¶
　諸行事而豫擬為他日之用雖一時經制實萬禩典¶
　衡故其書直可補五經為六也不善用者蹶天下事¶
　又烏足為周公病哉今日者學尚浮夸設臯比握鉛¶
　槧者一切典禮率等於疣贅莫之推考余腐心乆之¶
　乃廣稽往牒博摭羣説命兒子糾譌釐舛以校殺青¶
　而周官威儀翼之星日庶黷亂陰謀之謗無從置喙¶
<pb:KR2n0011_WYG_128-14a>¶
　矣¶
沈氏(羽明/)周禮彚編¶
　　六卷¶
　　　存¶
錢氏(&KR2066;/)周禮説¶
　　一卷¶
　　　存¶
周禮答疑¶
<pb:KR2n0011_WYG_128-14b>¶
　　三卷¶
　　　存¶
　&KR2066;自序曰周禮出最後復藏秘府哀帝時劉歆始著¶
　於録畧而諸儒並出共排自林孝存以為武帝知其¶
　末世凟亂不經之書故作十論七難以排棄之何休¶
　以為六國陰謀之書或又謂之出於劉歆附益以佐¶
　王莽歆學奇字於揚雄故字多誕而宋之儒者並為¶
　駁難成一家之論學者聽於其辯流於説而亂於辭¶
<pb:KR2n0011_WYG_128-15a>¶
　幾不能自還以從實矣禮者聖人之作也非世俗之¶
　所行也宜於古者盭於今近於禮者逺於俗以數千¶
　載之下而論明於數千載之上固已難矣仲尼之作¶
　春秋也夏五郭公甲戌己丑之屬傳者以為闕文故¶
　疑則傳疑葢其慎也或以為無其義而有其辭因以¶
　為非聖人之作奚可哉故著數家之畧以申難凡所¶
　疑者就而答焉¶
呉氏(任臣/)周禮大(闕/)¶
<pb:KR2n0011_WYG_128-15b>¶
　　六卷¶
　　　未見¶
呉氏(治/)周禮彚斷¶
　　五卷¶
　　　存¶
　治自序曰班固藝文志周官六篇則河間獻王所上¶
　五官而附以考工記也可知五官為全經非有闕也¶
　或曰冬官有闕此周公未成之書也余為之俯仰虞¶
<pb:KR2n0011_WYG_128-16a>¶
　周歴稽行事知司空有官而無職自昔已然溯大禹¶
　相舜猶繫司空召康公以太保而營洛矣仲山甫以¶
　冡宰而城齊矣召穆公平淮亦命營謝矣皇國父以¶
　太宰為平公築臺而司城子罕以行朴矣凡春秋築¶
　城作邑無慮數千在能者為之未有專屬於司空者¶
　也則周禮六官先王設五職以存體而虚其一職以¶
　待用耳且命官而謂之冬冬藏也董仲舒亦云陰常¶
　居大冬積於空虛不用之地而時出以佐陽故謂之¶
<pb:KR2n0011_WYG_128-16b>¶
　司空曰空與冬聖人之意見矣冬官闕而不補何害¶
　晚宋俞廷椿作復古編謂冬官錯簡五官之内於是¶
　取其近似者補入冬官又五官内剔其不類者各從¶
　其類夫周官列職其精神脉絡環流於三百六十之¶
　屬而無所不通自俞氏之求類也而五官大亂以古¶
　本校之大非周公之舊矣其後王次㸃丘葵吳澄最¶
　後何喬新相繼而損益之以補俞氏之未備此五家¶
　者人各持所見各異其指於是有臨川之書有永嘉¶
<pb:KR2n0011_WYG_128-17a>¶
　之書清源之書崇仁之書椒丘之書嗚呼世逺文湮¶
　即有懸疑闕焉可耳形名不相中者作私論以駁辨¶
　之可耳顧乃視為艸稾人肆其筆舞智而紛裂之何¶
　哉孟子曰惟助為有公田雖周亦助也孟子周末人¶
　也公田私田説已不詳乃引詩而想像言之曰此其¶
　大略蓋慎之也况今去周二千五百餘年豈能有以¶
　信其必然哉吾是以見古本之不可不存也¶
　繆泳曰吳治字道輿嘉興縣學生其書藏於家未刋¶
<pb:KR2n0011_WYG_128-17b>¶
　行¶
萬氏(斯大/)周官辨非¶
　　二卷¶
　　　存¶
　陸元輔曰四明諸生萬斯大充宗著崇禎丙子舉人¶
　萬泰履安之第六子也從學於黄黎洲究心經學以¶
　周官為非周公之書舉其可疑者辨駁之凡五十五¶
　則或舉呉氏之説或獨抒己見皆持之有故言之成¶
<pb:KR2n0011_WYG_128-18a>¶
　理黎洲極稱許之以為不意晚年見此竒特¶
　黄宗羲曰充宗生逢喪亂不為科舉之學湛思諸經¶
　以為非通諸經不能通一經非悟傳注之失則不能¶
　通經非以經釋經則無由悟傳注之失所為書曰學¶
　禮質疑二卷周官辨非二卷儀禮商二卷禮記偶箋¶
　三卷又輯春秋二百四十卷燼於火¶
　¶
　¶
<pb:KR2n0011_WYG_128-18b>¶
　¶
　¶
　¶
　¶
　¶
　¶
　¶
　經義考卷一百二十八¶
