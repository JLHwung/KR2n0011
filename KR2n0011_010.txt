# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.248452
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷十
<pb:KR2n0011_WYG_010-1a>¶
欽定四庫全書¶
　經義考卷十¶
　　　　　　　　　　翰林院檢討朱彞尊撰¶
　　　易(九/)¶
王氏(郎/)易傳¶
　　　佚¶
　魏志王朗字景興東海郡人魏國初建以軍祭酒領¶
　魏郡太守遷御史大夫改司空進封蘭陵侯諡曰成¶
<pb:KR2n0011_WYG_010-1b>¶
　著易春秋孝經周官傳咸傳於世正始五年十二月¶
　詔故司徒王朗所作易傳令學者得以課試¶
　魏畧朗本名嚴後改爲朗¶
董氏(遇/)周易註(釋文序録/作章句)¶
　　七録十卷¶
　　　佚¶
　魏畧遇字季直建安初舉郡孝㢘稍遷黄門侍郎黄¶
　初中出爲郡守明帝時入爲侍中大司農遇善左氏¶
<pb:KR2n0011_WYG_010-2a>¶
　傳更爲作朱墨别異人有從學者遇不肯教而云必¶
　當先讀百遍言讀書百遍而義自見從學者云苦渇¶
　無曰遇言當以三餘或問三餘之義遇言冬者歳之¶
　餘夜者日之餘隂雨者時之餘也由是諸生少從遇¶
　學無傳其朱墨者¶
　魏志明帝時大司農𢎞農董遇歴注經傳頗傳於世¶
　陸徳明曰遇𢎞農蕐隂人¶
　朱震曰天地之數五十有五董遇謂其六以象六畫¶
<pb:KR2n0011_WYG_010-2b>¶
　之數减卦之六畫爲四十九不知五十有五天地之¶
　極數大衍之數五十其一太極不動而四十九運而¶
　爲八卦重而六十四若去六畫即說不通¶
　　　　按董氏易注君子體仁作體信與京氏荀氏¶
　　　　同裒多益寡裒作桴與鄭氏荀氏同洗心退¶
　　　　藏于密洗作先與京氏荀氏虞氏張氏同夫¶
　　　　坤隤然示人簡矣隤作妥與陸氏姚氏同餘¶
　　　　如㧞茅茹以其彚征彚作夤賁如皤如皤作¶
<pb:KR2n0011_WYG_010-3a>¶
　　　　槃君子得輿作徳車婦喪其茀作笄爲乾卦¶
　　　　作幹卦與諸家别¶
劉氏(邠/)易注¶
　　　佚¶
　管輅别傳故郡將劉邠字令先清和有思理好易而¶
　不能精與輅相見自說注易將訖輅言今明府欲勞¶
　不世之神經緯大道誠富美之秋然輅以爲注易之¶
　急急於水火水火之難登時之驗易之清濁延於萬¶
<pb:KR2n0011_WYG_010-3b>¶
　代不可不先定其神而後垂明思也自旦至今聴採¶
　聖論未有易之一分易安可注也邠因易繫辭諸篇¶
　之理以爲注不得其要輅尋聲下難事皆窮柝曰夫¶
　乾坤者易之祖宗變化之根源今明府論清濁者有¶
　疑疑則無神恐非注易之符也邠言數與何平叔論¶
　易及老莊之道至於精神遐流與化周旋清若金水¶
　鬱若山林非君侣也¶
管氏(輅/)周易通靈决¶
<pb:KR2n0011_WYG_010-4a>¶
　　隋志五行家二卷¶
　　　佚¶
周易通靈要决¶
　　隋志五行家一卷¶
　　　佚¶
周易林¶
　　唐志五行家四卷¶
　　　佚¶
<pb:KR2n0011_WYG_010-4b>¶
　隋書魏少府丞管輅撰¶
　趙汝楳曰梁丘賀以占筮顯名漢宣時費直長於卦¶
　筮髙相専說灾異其後虞翻闗子明之徒尤注意於¶
　占至管輅雖分筮八卦乃絶口不及易中辭義矣¶
　胡一桂曰公明精於卦筮窮極幽㣲占言吉凶禍福¶
　無毫髪爽雜以射覆說相一皆神妙¶
　郝敬曰管輅分蓍占象援引易理自謂得其源遂渉¶
　其流然此實一人一家之學其於民義物則至徳要¶
<pb:KR2n0011_WYG_010-5a>¶
　道無與焉聖人所謂隱怪弗爲者也¶
鍾氏(會/)周易无互體論¶
　　七録十卷¶
　　　佚¶
周易盡神論¶
　　隋志一卷¶
　　　佚¶
　魏志鍾㑹字士季潁川長社人太傅繇小子也爲司¶
<pb:KR2n0011_WYG_010-5b>¶
　徒初㑹弱冠與山陽王弼並知名㑹嘗論易无互體¶
　孫盛曰荀顗嘗難㑹易无互體見稱於世¶
王氏(肅/)周易注¶
　　隋志十卷¶
　　　佚¶
周易音¶
　　　佚¶
　魏志肅字子雍年十八從宋忠讀太𤣥而更爲之解¶
<pb:KR2n0011_WYG_010-6a>¶
　黄初中爲散騎黄門侍郎後以常侍領秘書監兼崇¶
　文舘祭酒出爲廣平太守徵還拜議郎頃之爲侍中¶
　遷太常後遷中領軍加散騎常侍肅善賈馬之學而¶
　不好鄭氏采㑹同異爲尚書詩論語三禮左傳解及¶
　撰定父朗所作易傳皆列於學官¶
　李延壽曰鄭𤣥易大行於河北王肅易亦間行焉¶
　陸徳明曰子邕東海蘭陵人魏衛將軍太常蘭陵景¶
　侯又注尚書禮喪服論語孔子家語述毛詩注作聖¶
<pb:KR2n0011_WYG_010-6b>¶
　證論以難鄭𤣥　又曰爲易音者三人王肅李軌徐¶
　邈¶
　王應麟曰王肅注易十卷今不傳釋文云自繫辭訖¶
　於雜卦肅本皆有傳字漢儒林傳云孔子晚而好易¶
　讀之韋編三絶而爲之傳肅本是也其注噬乾胏得¶
　金矢曰四體離隂卦骨之象骨在乾肉脯之象金矢¶
　所以獲野禽故食之反得金矢君子於味必思其毒¶
　於利必偹其難見太平御覧¶
<pb:KR2n0011_WYG_010-7a>¶
　胡一桂曰王肅撰定其父成侯朗所作易傳列於學¶
　官本義所引有曰王肅本者是也　又曰王肅注周¶
　易十卷崇文總目乃十一卷題王肅傳云後人算陸¶
　徳明釋文所取者附益之非肅本書¶
　　　　按王氏易注易音皆不傳見於釋文所引者¶
　　　　六爻發揮作輝其惟聖人乎作愚人後結始¶
　　　　作聖人即鹿作&KR0354;雲上於天作雲在天上致¶
　　　　宼至宼作戎鞶帯作槃帯承天寵也寵作龍¶
<pb:KR2n0011_WYG_010-7b>¶
　　　　比之匪人作匪人凶天下隨時作之隨時之¶
　　　　義作隨之時義君子以嚮晦入宴息嚮作郷¶
　　　　君子以振民育徳育作毓有子考无咎以考¶
　　　　絶句盥而不薦作觀薦王用出征以正邦也¶
　　　　下更有獲匪其醜大有功也八字有戾&KR0629;也¶
　　　　&KR0629;作斃羸其角羸作縲不詳也詳作祥失得¶
　　　　勿恤作得失勿恤夷于左股作般其人天且¶
　　　　劓作臲中行告公用圭作用桓圭后以施命¶
<pb:KR2n0011_WYG_010-8a>¶
　　　　誥四方誥作詰繫于金柅作抳來徐徐作余¶
　　　　余劓刖作臲&KR1142;女歸吉也作女歸吉利貞君¶
　　　　子以居賢徳善俗作善風俗天際翔也翔作¶
　　　　祥乾知大始大作泰而成位乎其中矣而下¶
　　　　有易字範圍天地之化作犯違開物成務開¶
　　　　作闓洛出書作雒何以守位曰人人作仁妙¶
　　　　萬物而爲言妙作眇爲臭作爲香臭蠱則飭¶
　　　　也飭作節自繫辭上訖於雜卦皆有傳字與¶
<pb:KR2n0011_WYG_010-8b>¶
　　　　諸家多不同¶
王氏(弼/)周易注¶
　　隋志六卷(七志/十卷)¶
　　　存¶
　魏志弼好論儒道辭才逸辨注易及老子爲尚書郎¶
　年二十餘卒¶
　何劭曰弼注易往往有髙麗言太原王濟好談易老¶
　莊常云見弼易注所悟者多然弼爲人淺而不識物¶
<pb:KR2n0011_WYG_010-9a>¶
　情¶
　孫盛曰易之爲書窮神知化非天下之至精其孰能¶
　與於此世之注解殆皆妄也况弼以附㑹之辨而欲¶
　籠統𤣥㫖者乎故其序浮義則麗辭溢目造隂陽則¶
　妙賾無聞至於六爻變化羣象所效日時嵗月五氣¶
　相推弼皆擯落多所不闗雖有可觀者焉恐將泥夫¶
　大道¶
　王儉曰易體㣲逺實貫羣籍施孟異聞周韓殊㫖豈¶
<pb:KR2n0011_WYG_010-9b>¶
　可專據小王便爲該偹¶
　李延夀曰河南即青齊之間儒生多&KR0688;王輔嗣所注¶
　師訓益寡¶
　孔頴逹曰傳易者西都則有丁孟京田東都則有荀¶
　劉馬鄭大體更相祖述非有絶倫惟魏世王輔嗣之¶
　注獨冠古今所以江左名儒並傳其學河北學者罕¶
　能及之¶
　陸徳明曰弼字輔嗣山陽髙平人魏尚書郎年二十¶
<pb:KR2n0011_WYG_010-10a>¶
　四卒注易上下經六卷作易畧例一卷¶
　石介曰王弼多取康成舊解爲之訓說今之易葢出¶
　於費說也¶
　李石曰王弼注易刻木偶爲鄭𤣥像見其所誤輙呼¶
　叱之¶
　冊府元龜顧悦之難王弼易義四十餘條京口閔康¶
　之申王難顧逺有情理¶
　宋祁曰王弼著易直發胸臆不知鄭康成等師承有¶
<pb:KR2n0011_WYG_010-10b>¶
　自¶
　陳臯曰易本上下二篇王弼注釋之時以孔子十翼¶
　文相錯因離爲六篇謂之乾傳㤗傳夫旣稱經又何¶
　以名傳案鄭康成本並無乾傳泰傳字葢輔嗣加之¶
　也¶
　代淵曰彖與大小象諸卦本同乾卦例皆於六爻後¶
　相繼而列之聚爲一處至鄭康成王弼注時謂彖與¶
　大象本論卦體故列六爻前小象以釋爻故各退在¶
<pb:KR2n0011_WYG_010-11a>¶
　逐爻後使人易曉唯留乾之一卦不移¶
　金君卿曰弼出於馬鄭馬鄭出於費氏¶
　程伯子曰王弼注易𤣥不見道但却以老莊之意解¶
　說而已¶
　司馬光曰輔嗣好以老莊解易恐非易之本㫖其以¶
　雷動風行運變萬化爲非天之心然則爲此者果誰¶
　邪¶
　張子曰以老氏以有無論易自王弼始¶
<pb:KR2n0011_WYG_010-11b>¶
　晁說之曰易雜老莊而專明人事則自王弼始弼好¶
　老魏晋談𤣥皆弼輩倡之使當暴秦之時則易豈能¶
　以卜筮免乎¶
　郭雍曰漢興諸儒僅能訓詁舉大義或復歸於隂陽¶
　家流大失聖人言易之㫖正始中王輔嗣一切革去¶
　易以髙尚之言然輔嗣祖述虚無其辭雖美而無用¶
　於天下國家於是易爲空言矣又非三聖人所謂易¶
　之道也¶
<pb:KR2n0011_WYG_010-12a>¶
　邵愽曰孔頴逹謂王輔嗣之意象本釋經宜相附近¶
　分爻之象各附當卦葢古易旣亂於費氏又亂於王¶
　氏也¶
　李綱曰弼有得意在忘象得象在忘言之論深斥象¶
　數之學謂互體不足遂及卦變變又不足推至五行¶
　義無所取而近世學者遂廢象而不談失聖人之意¶
　多矣¶
　朱震曰弼去舊說雜以老莊之言於是儒者専尚文¶
<pb:KR2n0011_WYG_010-12b>¶
　辭不復推大傳天人之道自是分裂不合¶
　王炎曰焦延壽京房孟喜之徒遁入於小數曲學無¶
　足深誚而鄭𤣥虞翻之流穿鑿附會象既支離理滋¶
　晦蝕王弼承其後遽棄象不論後人樂其說之簡且¶
　便也故漢儒之學盡廢而弼之注釋獨存於今¶
　吳仁傑曰王弼易用康成本謂孔子贊易之辭本以¶
　釋經宜相附近乃各附當爻每爻加象曰以别之謂¶
　之小象又移文言附於乾坤二卦加文言曰三字於¶
<pb:KR2n0011_WYG_010-13a>¶
　首而以繫辭上下傳字施之說卦前後二篇分上經¶
　乾傳第一泰傳第二噬嗑傳第三下經咸傳第四夬¶
　傳第五豐傳第六而無卷字¶
　朱子曰王弼周易巧而不明　又曰古易彖象文言¶
　各在一處至弼始合爲一後世諸儒遂不敢與移動¶
　陳振孫曰自漢以來言易者多溺於占象之學至弼¶
　始一切掃去暢以義理於是天下宗之餘家盡廢然¶
　弼好老氏魏晉談𤣥自弼輩倡之易有聖人之道四¶
<pb:KR2n0011_WYG_010-13b>¶
　焉去三存一於道闕矣况其所謂辭者又雜異端之¶
　說乎范寗謂其罪深於桀紂誠有以也¶
　章如愚曰三易同祖伏羲而文王之易獨以理傳五¶
　家同傳周易而費氏之學獨以理傳馬王諸儒同釋¶
　易之學而王弼之注獨以理傳然則明易之要在理¶
　而已矣¶
　趙汝楳曰西漢之末向長范升諸人好談老易東都¶
　則折象魏則何晏王弼裴徽皆以𤣥說易後至杜弼¶
<pb:KR2n0011_WYG_010-14a>¶
　王希&KR0642;王績武攸緒輩皆好之開元初詔張說舉通¶
　易老莊者則易儕於老莊矣¶
　稅汝權曰易經羲文周孔之手可謂最古而篇第不¶
　明葢漢魏以來諸儒之辠而王韓尤其著者魏志謂¶
　鄭康成始合彖象於經厥初猶如今乾卦附之於後¶
　至王弼則自坤以下各爻聮綴之標題乃以上經乾¶
　傳至下經豐傳爲六卷已不知於義何居及康伯又¶
　以上下繫爲七八卷說序雜爲第九卷畧例爲第十¶
<pb:KR2n0011_WYG_010-14b>¶
　卷使羲文周公上下二篇之經不成二篇而孔子十¶
　翼不成十翼漢魏迄今㡬千餘年列於學官專置愽¶
　士無一人能辨其非者惑世誣民抑何甚哉¶
　劉克莊曰京房費直諸人皆舍章句而談隂陽灾異¶
　往往揆之前聖而不合推之當世而少騐至王輔嗣¶
　出始研尋經㫖一掃漢學然其弊流而爲𤣥虚矣¶
　王應麟曰程子謂學易先看王弼葢輔嗣之注學者¶
　不可忽也其以寂然至无爲復又云冬至隂之復夏¶
<pb:KR2n0011_WYG_010-15a>¶
　至陽之復蘓子美辨其非愚謂先儒云至静之中有¶
　動之端所以見天地之心與寂然至無之說異矣¶
　黄震曰易聖人之書也所以明斯道之變易無往不¶
　在也王弼間以老莊虚無之說叅之誤矣¶
　丁易東曰漢去古未逺諸儒皆以象變言易矣言象¶
　變而遺理不可也王輔嗣一掃而去之以其遺理而¶
　去之可也并象變而去之則後之學者不知三聖命¶
　辭之本心矣¶
<pb:KR2n0011_WYG_010-15b>¶
　俞琰曰易初九潛龍勿用此爻辭也文王之所作也¶
　濳龍勿用陽在下也此爻傳也孔子之所述也古易¶
　爻傳自爲一篇不以附經自費氏以此解經而鄭康¶
　成傳費氏之學始移附各卦經文之後猶未若王弼¶
　以之分附於諸爻之下也弼更以象爻置於爻辭之¶
　前又於象辭之首并爻傳之首皆冠以象曰二字於¶
　是後人以象辭爲大象爻辭爲小象象安有所謂大¶
　小哉　又曰文王之辭謂之經孔子之辭謂之傳傳¶
<pb:KR2n0011_WYG_010-16a>¶
　者所以釋經之辭也經有彖傳即文王所繫於卦下¶
　之辭孔子釋文王卦下之辭而傳述其意故謂之彖¶
　傳古者經與傳各爲一書自費直以傳解注而後鄭¶
　康成以彖傳連經文然猶若今乾卦次序至王弼乃¶
　自坤卦而始每卦以彖傳移綴於彖辭之後又加以¶
　彖曰二字冠之後之人遂不謂之彖傳而直謂之彖¶
　夫以孔子之彖傳爲彖則文王之彖辭當復謂之何¶
　哉學者惟弼是從竟莫敢移動吕汲公王原叔晁以¶
<pb:KR2n0011_WYG_010-16b>¶
　道李㢲巖吕東莱朱紫陽皆以分經合傳非古吳仁¶
　傑税汝權編周易古經亦皆極論弼之失讀易者要¶
　當審其是不可紐以舊說而以彖傳爲彖也¶
　吳源曰五經惟易最古至費氏而古易遂變爲今至¶
　鄭康成王弼而今易不可復古噫使天下後世不知¶
　聖人作易繫易之藴皆漢晉諸儒之過也¶
　王褘曰弼注髙談理致以老莊之意爲解¶
　何喬新曰王弼之傳祖尚清虚¶
<pb:KR2n0011_WYG_010-17a>¶
　楊時喬曰魏晉間王弼說行依易談𤣥虚名雖爲易¶
　聖人卜筮尚占理象數皆失之矣¶
　郝敬曰魏漢以還學者迷習訓詁獨王輔嗣超然窺¶
　十翼之藩而説者謂其於象太踈　又曰易者象而¶
　已矣而弼曰得意在㤀象弼懲漢魏諸家之附會矯¶
　枉過直毁繩墨而尚清言習氣使然不可以爲訓也¶
　黄宗羲曰王輔嗣注易得意忘象得象忘言日時嵗¶
　月五氣相推悉皆擯落顧論者謂其以老莊解易試¶
<pb:KR2n0011_WYG_010-17b>¶
　讀其注簡當而無浮氣何曽籠絡𤣥言故能逺歴於¶
　唐發爲正義其廓清之功不可冺也¶
　黄宗炎曰易以卜筮獨不罹秦火其民間自相授受¶
　亦止言卜筮而不敢及乎理義故漢儒易學大扺皆¶
　論灾祥禍福以象數爲重葢其由來使然也然其章¶
　句之沿習與訓詁之垂傳者固未嘗廢也乃宋人竟¶
　詆之謂秦火焚書而書存漢儒窮經而經絶豈其然¶
　哉輔嗣生當漢後見象占之牽強拘泥有乖於聖教¶
<pb:KR2n0011_WYG_010-18a>¶
　始一切掃除暢以義理天下之耳目煥然一新聖道¶
　爲之復覩唐太宗詔長孫無忌與諸儒刋定義䟽十¶
　餘家凡辭尚虚誕者皆所不取惟王注獨冠古今亦¶
　其學其辭有足以折服羣賢豈徒以當時習尚而漫¶
　爲囘䕶之者哉乃宋儒竟詆之謂崇尚虚無襍述異¶
　端曲說晉魏談𤣥自王倡始至神州陸沉中原魚爛¶
　皆輔嗣所肇甚或擬其罪爲桀紂噫亦太過矣夫談¶
　象數則斥之如彼詮辭理則咎之如此爲宋以前之¶
<pb:KR2n0011_WYG_010-18b>¶
　儒者不亦難乎¶
　陳廷敬曰費直以彖象釋經附於卦後今乾卦大哉¶
　乾元至用九天徳不可爲首是其例也雖其初加一¶
　傳字以别於經然十二篇之經直已亂之矣至鄭康¶
　成注易合彖象於經而所謂彖象不連經文者猶在¶
　至王弼注易用康成本又増入乾坤文言雖加彖曰¶
　象曰文言曰以别於經然直之所旣亂者弼又從而¶
　亂之若說卦等篇仍其舊總曰繋辭自是宋儒知有¶
<pb:KR2n0011_WYG_010-19a>¶
　弼易而不知有古經矣¶
周易畧例¶
　　隋志一卷(新舊唐書合周/易注作七卷)¶
　　　存¶
　邢璹曰略例者舉釋綱目之名統明文理之稱略不¶
　具也例舉並也輔嗣以先儒注二十餘家雖小有異¶
　同而迭相襍述推比所見特殊故作略例以辨諸家¶
　之惑錯綜文理略録之也¶
<pb:KR2n0011_WYG_010-19b>¶
　項徳棻曰王輔嗣周易略例明象辨位二篇淵乎邃¶
　也邢氏稱其總一部之指歸明六爻之得失可以經¶
　天緯地探測鬼神推辟咎悔自&KR0054;士宗宋而此書塵¶
　土矣¶
　沈珩曰輔嗣明卦明爻諸篇舉義明徹不特掃象占¶
　之溺亦出漢經師訓之上¶
周易窮㣲論¶
　　通志一卷¶
<pb:KR2n0011_WYG_010-20a>¶
　　　佚¶
　國史志王弼論一卷大類略例而不及¶
易辨¶
　　中興書目一卷¶
　　　佚¶
　陳振孫曰世稱王輔嗣凡爲論五篇舘閣書目王弼¶
　易辨一卷論彖論象亦頗略例意即此書又言此書¶
　已亡至晉得之王羲之承詔録藏於秘府世莫得見¶
<pb:KR2n0011_WYG_010-20b>¶
　未知何據¶
何氏(晏/)周易私記¶
　　二十卷¶
　　　佚¶
周易講說¶
　　十三卷¶
　　　佚¶
　冊府元龜何晏撰周易私記二十卷周易講說十三¶
<pb:KR2n0011_WYG_010-21a>¶
　卷¶
孫氏(炎/)周易例¶
　　　佚¶
　魏志樂安孫叔然授學鄭𤣥之門人稱東州大儒懲¶
　爲秘書監不就作周易春秋例毛詩禮記春秋三傳¶
　國語爾雅諸注¶
　裴松之曰叔然與晉武帝同名故志稱其字¶
荀氏(輝/)周易注¶
<pb:KR2n0011_WYG_010-21b>¶
　　七録十卷¶
　　　佚¶
　荀氏家傳輝字景文(又云字/長倩)太子中庶子與賈充共¶
　定晉律又作易集解¶
　魏志輝官至虎賁中郎將¶
阮氏(籍/)通易論¶
　　宋志一卷¶
　　　存¶
<pb:KR2n0011_WYG_010-22a>¶
　魏志籍才藻豔逸而倜黨放蕩行已寡欲以莊周爲¶
　模則官至歩兵校尉¶
　胡一桂曰阮嗣宗易通論一卷凡五篇¶
嵇氏(康/)周易言不盡意論¶
　　一篇¶
　　　佚¶
　晉書嵇康字叔夜譙國銍人拜中散大夫¶
虞氏(翻/)周易注¶
<pb:KR2n0011_WYG_010-22b>¶
　　隋志九卷(釋文序/録十卷)¶
　　　闕¶
　吳志虞翻字仲翔會稽餘姚人嘗與少府孔融書并¶
　示以所著易注融答書曰易自啇瞿以來舛錯多矣¶
　去聖彌逺衆說騁辭曩聞延陵之禮樂近覩吾子之¶
　治易乃知東南之美非徒會稽之竹箭也孫權以爲¶
　騎都尉數犯顔諌爭權不能悦又性不恊俗多見謗¶
　毁坐徙丹陽涇縣權積怒非一遂徙翻交州雖處罪¶
<pb:KR2n0011_WYG_010-23a>¶
　放而講學不倦門徒嘗數百人又爲論語國語訓注¶
　皆傳於世¶
　别傳曰翻初立易注奏上曰臣髙祖父故零陵太守¶
　光少治孟氏易曾祖父故平輿令成纘述其業至臣¶
　祖父鳯爲之最密臣先考故日南太守歆受本於鳳¶
　最有舊書世傳其業至臣五世臣生遇世亂長於軍¶
　旅習經於枹鼓之間講論於戎馬之上䝉先師之說¶
　依經立注又臣郡吏陳桃夢臣與道士相遇放髪披¶
<pb:KR2n0011_WYG_010-23b>¶
　鹿裘布易六爻撓其三以飲臣臣乞盡吞之道士言¶
　易道在天三爻足矣豈臣受命應當知經所覧諸家¶
　解不離流俗義有不當實輙悉改定以就其正¶
　宋咸曰先儒如虞翻崔憬輩之用互體京房郎顗輩¶
　之用五行皆去聖人逺矣¶
　張根曰三代之書或曰連山或曰歸藏或曰周易而¶
　易之名莫之或改豈非變通之義不可易與此八卦¶
　所以爲易之本而三代同之也虞翻好易遇飲三之¶
<pb:KR2n0011_WYG_010-24a>¶
　夢而不得其說猥曰易道在天三爻足矣豈真知易¶
　者哉¶
　朱震曰虞氏論象太密則失之於牽合牽合之弊或¶
　至於無說¶
　王應麟曰虞翻注說卦云乾坤五貴三賤故定位艮¶
　兌同氣相求故通氣震巽同聲相應故相薄坎戊離¶
　巳月三十日一會於壬故不相符坤消從午至亥故¶
　順乾息從子至巳故逆葢用納甲卦氣之説¶
<pb:KR2n0011_WYG_010-24b>¶
易律厯¶
　　隋志五行家一卷¶
　　　佚¶
　陳振孫曰虞翻注京氏叅同契律厯志一卷專言占¶
　象而不可盡通字亦多誤未有别本校¶
　王𢎞撰曰納甲之說京氏易傳魏氏叅同契皆有之¶
　而虞氏之說較備¶
周易集林¶
<pb:KR2n0011_WYG_010-25a>¶
　　隋志五行家一卷¶
　　　佚¶
周易日月變例¶
　　七録六卷¶
　　　佚¶
　隋志注周易日月變例六卷虞翻陸績撰¶
　　　　按虞氏世治孟氏易然釋文所引其文或不¶
　　　　盡依孟氏若隂凝于陽爲其嗛于无陽也則¶
<pb:KR2n0011_WYG_010-25b>¶
　　　　同荀氏本纍其角得失勿恤冶容作野則同¶
　　　　鄭氏夲萃亨无亨字則同馬氏鄭氏本易以¶
　　　　工則同京氏本先心則依京氏荀氏本餘若¶
　　　　匪其彭作尫明辨晳也作柝朋盍簪作戠咸¶
　　　　其輔作䩉滕口說也滕作媵己事遄往已作¶
　　　　紀剛揜也作弇坤作成物作坤化繫辭焉而¶
　　　　明吉凶下有悔吝二字剛柔者晝夜之象作¶
　　　　晝夜者剛柔之象也易之序也作象所樂而¶
<pb:KR2n0011_WYG_010-26a>¶
　　　　玩者作所變樂天知命作變天慢藏誨盗冶¶
　　　　容誨淫作悔天地之文作爻爲龍爲駹爲科¶
　　　　上槁科作折謙輕而豫怠也怠作怡此與諸¶
　　　　家不同易注凡九卷雖不傳而李氏集解摭¶
　　　　采獨詳録之尚可得二三卷其大畧尚存也¶
陸氏(績/)周易注(釋文序録/注作述)¶
　　隋志十五卷(釋文序録新舊唐書/志十三卷會通一卷)¶
　　　佚(鹽邑志林/載有一卷)¶
<pb:KR2n0011_WYG_010-26b>¶
注京氏易¶
　　三卷¶
　　　存¶
　呉志陸績字公紀吴郡呉人爲鬱林太守加偏將軍¶
　雖有軍事著述不廢作渾天圖注易釋𤣥皆傳於世¶
　朱震曰陸績之學始論動爻¶
　　　　按陸氏易注已亡今鹽邑志林載有一卷乃¶
　　　　係抄撮陸氏釋文李氏集解二書爲之所存¶
<pb:KR2n0011_WYG_010-27a>¶
　　　　者幾希矣其經文異諸家者履帝位而不疚¶
　　　　作疾明辨晳也晳作逝納約自牖作誘喪羊¶
　　　　于易作場婦子嘻嘻作喜喜君子以懲忿窒¶
　　　　欲作療欲吾與爾靡之作䌕之三年克之&KR0629;¶
　　　　也作備也曹侍郎秋嶽曾見藏書家有存三¶
　　　　卷者惜侍郎没無從訪求矣¶
程氏(秉/)周易摘¶
　　　佚¶
<pb:KR2n0011_WYG_010-27b>¶
　吴志程秉字徳樞汝南南頓人逮事鄭𤣥後避亂交¶
　州與劉熙考論大義遂愽通五經權聞其名徵拜太¶
　子太傳著周易摘尚書駮論語弼凡三萬餘言¶
姚氏(信/)周易注¶
　　隋志十卷(七録十/二卷)¶
　　　佚¶
　阮孝緒曰姚信字元直吴興人吴太常卿¶
　陸徳明曰信字徳祐¶
<pb:KR2n0011_WYG_010-28a>¶
　　　　按阮氏七錄有姚信集二卷又嘗著士緯十¶
　　　　卷吴志陸績傳注有表請賜績女鬱生以義¶
　　　　姑之號又陸遜𫝊姚信以親附太子枉見流¶
　　　　徙又孫和傳寳鼎二年十二月遣守丞相孟¶
　　　　仁太常姚信等備官僚中軍歩騎二千人以¶
　　　　靈輿法駕東迎神於明陵又晉書范平傳平¶
　　　　研覽墳索遍該百氏姚信賀部之徒皆從受¶
　　　　業又南史姚察傳讓選部書曰臣九世祖信¶
<pb:KR2n0011_WYG_010-28b>¶
　　　　名髙往代(云云/)今易注已亡見於釋文者盱¶
　　　　豫作旴云日始出引詩旴日始旦夷于左股¶
　　　　作右槃君子以順徳作得折其右肱作股閴¶
　　　　其无人作鬩日月運行作違行言語以爲階¶
　　　　作機貞勝者也作貞稱爲弓輪作倫爲蠃作¶
　　　　蠡¶
尚氏(廣/)周易雜占¶
　　隋志五行家九卷(唐志/八卷)¶
<pb:KR2n0011_WYG_010-29a>¶
　　　佚¶
翟氏(𤣥/)易義(九家易有/翟子元)¶
　　　佚¶
　陸徳明曰子元不詳何人爲易義¶
　　　　按翟氏易義先張之弧後說之弧弧亦作壺¶
　　　　愓號作鍚號云賜也来徐徐作荼荼云内不¶
　　　　定之意正位凝命作擬命云度也¶
張氏易義¶
<pb:KR2n0011_WYG_010-29b>¶
　　　佚¶
　　　　按張氏易見九家易注不詳其名陸氏釋文¶
　　　　載有張倫本直方大上有易曰二字合車而¶
　　　　徒車作輿寘于叢棘寘作置振恒作震恒羸¶
　　　　其角羸作虆婦子嘻嘻作嬉嬉往蹇来譽宜¶
　　　　待也待作時範圍天地作犯違云猶裁成¶
　　　　也未審即其人否考之序録又未列其姓氏¶
　　　　不敢臆定也¶
<pb:KR2n0011_WYG_010-30a>¶
朱氏易義¶
　　　佚¶
　陸徳明曰荀爽等九家集注注内又有張氏朱氏並¶
　不詳何人¶
　　　　按李鼎祚集解引諸家易中有朱仰之疑即¶
　　　　其人也¶
楊氏周易集二王注¶
　　隋志五卷¶
<pb:KR2n0011_WYG_010-30b>¶
　　　佚¶
周易馬鄭二王四家集解¶
　　隋志十卷¶
　　　佚¶
　¶
　¶
　¶
　經義考卷十¶
