# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.717936
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷八十二
<pb:KR2n0011_WYG_082-1a>¶
欽定四庫全書¶
　經義考卷八十二¶
　　　　　　　　　　翰林院檢討朱彝尊撰¶
　　　書(十一/)¶
朱子(熹/)尚書古經¶
　　通考五卷¶
　　　未見¶
　陳振孫曰晦庵所錄分經與序仍為五十九篇以存¶
<pb:KR2n0011_WYG_082-1b>¶
　古也¶
書説¶
　　宋志七卷¶
　　　存¶
　陳淳曰書無文公解然有典謨二篇説得已甚明白¶
　親切精當非博物洽聞理明義精不及此¶
　陳振孫曰晦庵門人黄士毅集其師説之遺以為此¶
　書晦庵於書一經獨無訓傳每謂錯簡脱文處多不¶
<pb:KR2n0011_WYG_082-2a>¶
　可强通今惟二典禹謨召誥洛誥金縢有解及九江¶
　彭蠡皇極有辨其他皆文集語錄中摘出¶
　都穆曰朱子於經傳多有訓釋惟尚書則否葢以其¶
　多錯簡脱文非古文之全也蔡氏書傳序云二典禹¶
　謨先生葢嘗是正則其他固未之及世所傳有朱子書¶
　説葢當時門人取語錄文集中語以成之非朱子意也¶
　　　　按文公書説黄氏所錄外又有湯氏中所輯¶
　　　　今不傳¶
<pb:KR2n0011_WYG_082-2b>¶
蔡氏(沈/)書傳¶
　　宋志六卷¶
　　　存¶
　沈自序曰慶元己未冬先生文公命沈作書集傳明¶
　年先生歿又十年始克成編總若干萬言嗚呼書豈¶
　易言哉二帝三王治天下之大經大法皆載此書而¶
　淺見薄識豈足以盡發藴奧且生於數千載之下而¶
　欲講明於數千載之前亦已難矣然二帝三王之治¶
<pb:KR2n0011_WYG_082-3a>¶
　本於道二帝三王之道本於心得其心則道與治固¶
　可得而言矣何者精一執中堯舜禹相授之心法也¶
　建中建極商湯周武相傳之心法也曰德曰仁曰敬¶
　曰誠言雖殊而理則一無非所以明此心之妙也至¶
　於言天則嚴其心之所自出言民則謹其心之所由¶
　施禮樂敎化心之發也典章文物心之著也家齊國¶
　治而天下平心之推也心之德其盛矣乎二帝三王¶
　存此心者也夏桀商受亡此心者也太甲成王困而¶
<pb:KR2n0011_WYG_082-3b>¶
　存此心者也存則治亡則亂治亂之分顧其心之存¶
　不存何如耳後世人主有志於二帝三王之治不可¶
　不求其道有志於二帝三王之道不可不求其心求¶
　心之要舍是書何以哉沈自受讀以來沉潛其義叅¶
　考衆説融㑹貫通迺敢折𠂻微辭奥㫖多述舊聞二¶
　典禹謨先生葢嘗是正手澤尚新嗚呼惜哉集傳本¶
　先生所命故凡引用師説不復識别四代之書分為¶
　六卷文以時異治以道同聖人之心見於書猶化工¶
<pb:KR2n0011_WYG_082-4a>¶
　之妙著於物非精深不能識也是傳也於堯舜禹湯¶
　文武周公之心雖未必能造其微於堯舜禹湯文武¶
　周公之書因是訓詁亦可以得其指意之大畧矣¶
　子杭上書集傳表曰伏以惟精惟一以執中乃三聖¶
　傳授之心法無黨無偏而建極葢百王立治之大經¶
　先臣親繹於師承遺帙初明於宗㫖恭逢睿聖敬効¶
　涓埃臣切考典謨訓誥誓命之文無非載道及更劉¶
　班賈馬鄭服之手寖以失真二孔註疏雖存諸家箋¶
<pb:KR2n0011_WYG_082-4b>¶
　釋愈衆黨同伐異已乖平平蕩蕩之風厭常喜新又¶
　失渾渾灝灝之氣訛以相襲雜而不純暨皇圗赤伏¶
　之中興有大儒朱熹之特出經皆為之訓傳義理洞¶
　明書尤切於討論工夫未逮謂先臣沈從遊最久見¶
　道已深俾加探索之功以遂發揮之志微辭奧㫖既¶
　得於講習之餘大要宏綱盡授以述作之意徃復之¶
　緘具在刪潤之墨猶新半生殫採摭之勞六卷著研¶
　覃之思帝王之制坦然明白聖賢之言炳若丹青使¶
<pb:KR2n0011_WYG_082-5a>¶
　澄徹於九重亦熙緝之一助兹葢恭遇皇帝陛下智¶
　由天錫德與日新任賢勿貳去邪勿疑既從民情而¶
　罔咈制治未亂保邦未危葢思君道之克艱雖聰明¶
　之憲天猶終始而念學臣誤䝉拔擢獲玷班行自揣¶
　章句之徒莫効絲毫之報抱父書而永歎望宸闕以¶
　冐陳倘獲清閑乙覽之俯臨豈但疇昔辛勤之不朽¶
　置之座右常聞無怠無荒之規措諸海隅咸仰克寛¶
　克仁之治所有先臣沈書集傳六卷小序一卷朱熹¶
<pb:KR2n0011_WYG_082-5b>¶
　問答一卷繕寫成十二册用黄羅装褙䕶封謹隨表¶
　上進¶
　真德秀表墓曰君諱沈字仲黙姓蔡氏西山先生季¶
　子也從文公遊文公晚年訓傳諸經畧偹獨書未及¶
　為整環視門生求可付者遂以屬君君沉潛反覆數¶
　十年然後克就其書攷序文之誤訂諸儒之説以發¶
　明二帝三王羣聖賢用心之要洪範洛誥泰誓諸篇¶
　往往有先儒所未及者慶元初偽學之論興文公以¶
<pb:KR2n0011_WYG_082-6a>¶
　黨魁黜聘君亦遠謫舂陵君徒歩數千里以從聘君¶
　不幸沒貶所君復徒歩䕶柩以歸卜居九峯當世名¶
　卿物色求訪將薦用君不屑就也¶
　趙希弁曰右晦庵先生訂正而武夷蔡沈集傳也沈¶
　自序於前其子奉議郎秘書省著作佐郎兼權右侍¶
　郎官兼樞密院編修官兼諸王宫大小學敎授杭進¶
　於朝沈字仲黙號九峯先生¶
　黄震曰經解惟書最多至蔡九峯叅合諸儒要説嘗¶
<pb:KR2n0011_WYG_082-6b>¶
　經朱文公訂正其釋文義既視漢唐為精其發指趣¶
　又視諸家為的書經至是而大明如揭日月矣¶
　朱升曰古文書序自為一篇孔注移之各冠篇首序¶
　文與書本㫖往往不協蔡氏刪之而置於後以存其¶
　舊葢朱子所授之㫖也¶
　何喬新曰自漢以來書傳非一安國之注類多穿鑿¶
　頴達之疏惟詳制度朱子所取四家而王安石傷於¶
　鑿吕祖謙傷於巧蘇軾傷於略林之竒傷於繁至蔡¶
<pb:KR2n0011_WYG_082-7a>¶
　氏集傳出别今古文之有無辨大序小序之訛舛而¶
　後二帝三王之大經大法粲然於世焉¶
　桂蕚曰書典謨注雖經朱子改定尚有冗處其夏書¶
　以後蔡傳雖詳亦多贅鑿務在反之於心其不可通¶
　者不可强也¶
　何孟春曰蔡氏書傳日月五星運與朱子詩傳不同¶
　及其他注説與鄱陽鄒季友所論亦有未安者¶
　趙樞生曰昔人言明經者諸儒害經者亦諸儒以今¶
<pb:KR2n0011_WYG_082-7b>¶
　觀之書蔡氏傳為尤甚葢殷盤周誥詰屈詭晦已自¶
　不可知况秦火之後又多斷簡殘編脱文譌字今必¶
　欲以常理恒言釋之故多勉强附㑹¶
黄氏(榦/)尚書説¶
　　十卷¶
　　　佚¶
潘氏(柄/)尚書解¶
　　　佚¶
<pb:KR2n0011_WYG_082-8a>¶
輔氏(廣/)尚書注¶
　　　佚¶
　浙江通志輔廣字漢卿崇德人師事朱子及東萊呂¶
　氏嘉定間入仕尋奉祠學者稱傳貽先生¶
董氏(銖/)尚書注¶
　　　佚¶
李氏(相祖/)書説¶
　　三十卷¶
<pb:KR2n0011_WYG_082-8b>¶
　　　佚¶
　閩書李相祖字時可光澤人從朱文公學曾以文公¶
　命編書説三十卷¶
吳氏(昶/)書説¶
　　四十卷¶
　　　佚¶
　曾孫龍翰曰先曾大父從游朱子之門文公以掃墓¶
　歸婺源曾大父上所著書説文公深嘉之¶
<pb:KR2n0011_WYG_082-9a>¶
　　　　按龍翰字式賢有古梅吟藳其讀家集詩云¶
　　　　吾家友堂翁硯影雙鬢寒刻志鑽書史篝燈¶
　　　　照夜闌寃哉命壓頭那復博一官友堂紛遺¶
　　　　藳㡬成汲冢殘江東兵燹餘白璧喜重完自¶
　　　　序云友堂遺文今所存者書説四十卷易論¶
　　　　四十卷葢宋季書雖僅存未曾刋行者也¶
陳氏(文蔚/)尚書類編¶
　　十三卷¶
<pb:KR2n0011_WYG_082-9b>¶
　　　佚¶
　文蔚進表曰臣文蔚言七月十五日伏凖本州送到¶
　七月五日尚書省劄子取索臣所著尚書類編者臣¶
　一介庸愚識見膚淺不自揆度妄意纂輯得罪聖門¶
　方竊自訟豈謂聖朝不棄涓埃兼收並取下及纖微¶
　臣文蔚惶懼惶懼頓首頓首臣竊聞帝王出治稽古¶
　為先聖哲貽謀修身是急必探賾於精微之地乃收¶
　功於土苴之餘自昔講求具有本末伏惟皇帝陛下¶
<pb:KR2n0011_WYG_082-10a>¶
　英資天縱聖敬日躋道得堯禹湯文之傳書究虞夏¶
　商周之藴微言奥㫖黙契於宸𠂻大義宏綱悉關於¶
　天理非如經生學士窮年既日苦志疲精溺情傳注¶
　之間玩意篇章之末葢將以彌淪天地酬酢古今無¶
　非帝學之淵源豈但雲章之黼黻然且下採芻蕘之¶
　論上裨旒冕之聰如太華之微塵不遺若日月之容¶
　光必照聖而益聖新於又新幸若愚臣生逢明盛且¶
　如臣者老於草澤幼玩簡編久䝉敎育之恩得盡鑽¶
<pb:KR2n0011_WYG_082-10b>¶
　研之力竊謂書者精一之㫖首傳於二聖彝倫之敘¶
　備闡於九疇天文稽七政之齊地理盡九州之貢揖¶
　遜征誅心同而迹異侯甸男衛理一而分殊拔伊尹¶
　於耕野之微相傅説於築巖之賤官制刑以儆有位¶
　德好生以洽民心無逸俾知於艱難酒誥深懲於沈¶
　湎鼎耳雉鳴則祖已之訓入西旅獒獻則召公之戒¶
　陳以至用人建官大則公孤師保惟其人微則侍御¶
　僕從罔非正非其人何以經邦而論道不以正未免¶
<pb:KR2n0011_WYG_082-11a>¶
　親佞而狎邪所繫非輕誠(原闕/)忽凡此皆理國安民¶
　之要亦豈無綂宗㑹元之方要之典學之一言是乃¶
　尊經之明法伏願皇帝陛下加日就月將之志進日¶
　升月至之功用舜之中建武之極以是陶成萬化鼓¶
　舞羣生還風俗於邃古之初示法則於將來之永則¶
　臣得漁樵同樂鉛槧自娛雖居曠野之遐若對清光¶
　之近書編凡一十三卷謹隨表投進以聞¶
　宋鑑端平二年二月都省言進士陳文蔚所著尚書¶
<pb:KR2n0011_WYG_082-11b>¶
　解注有益治道詔補迪功郎¶
　　　　按類編已佚其表載克齋集中書成時賦詩¶
　　　　云水飲已忘三月味囊中真乏一錢儲屢空¶
　　　　本是吾家事嬴得閒身且著書洵有道之言¶
　　　　也¶
戴氏(蒙/)書説¶
　　　佚¶
馮氏(椅/)尚書輯説¶
<pb:KR2n0011_WYG_082-12a>¶
　　　未見¶
孫氏(調/)龍坡書解¶
　　五十卷¶
　　　佚¶
尚書發題¶
　　　佚¶
林氏(䕫孫/)尚書本義¶
　　　佚¶
<pb:KR2n0011_WYG_082-12b>¶
　閩書䕫孫字子武福州人從朱文公游嘉定中特奏¶
　名為縣尉¶
徐氏(僑/)尚書括㫖¶
　　十卷¶
　　　存¶
　姚希得序曰凡物有所不至者必有所獨至如丘明¶
　擅良史之譽子夏列文學之班此二子者非所稱五¶
　官不具無以與於文章之觀者哉而春秋敘事獨見¶
<pb:KR2n0011_WYG_082-13a>¶
　左氏聖門辭藻首重卜商乃知古人用志凝神之説¶
　良不誣也婺州文清公徐先生諱僑字崇父號毅齋淳¶
　熙十一年進士胸吐詞峯心吞學海而於五經宗㫖¶
　尤所究心故先生著述有讀易記讀詩記諸咏雜説¶
　文素等書行於世為世所傳誦若此虞周二書括㫖¶
　尤其潛心究學輯而成帙者夫五經為諸書之冠而¶
　虞周二書皆聖訓典謨惟精惟一之㫖又為五經之¶
　冠茍非深明其奧曲洞其理安能妄措一詞今諦觀¶
<pb:KR2n0011_WYG_082-13b>¶
　是帙注解詳密毫無滲漏乃知先生於此書之宗㫖¶
　黙識心通其於繼往聖開來學豈不賴有此耶先生¶
　暮年以此書進呈皇朝存於青宮閣秘本客秋余得¶
　先生原稿因重錄寶藏允留家塾讀是書者始信先¶
　生之學問淵源當與左氏卜商並垂於天壤矣景定¶
　四年三月¶
許氏(奕/)尚書講義¶
　　十卷¶
<pb:KR2n0011_WYG_082-14a>¶
　　　佚¶
　魏了翁撰碑曰奕字成子慶元五年進士第一授宣¶
　義郎簽書劍南節度判官嘉泰四年授秘書省正字¶
　遷校書郎兼吳興郡王府敎授尋遷秘書郎著作佐¶
　郎著作郎兼權考功郎官開禧三年遷起居舍人明¶
　年改元嘉定為通謝使聘金遷起居郎兼權給事中¶
　使還除權禮部侍郎俄兼侍講陞侍讀二年遷吏部¶
　侍郎三年兼修玉牒官又以給事中闕官申命兼權¶
<pb:KR2n0011_WYG_082-14b>¶
　除顯謨閣待制知瀘州五年除知䕫州府表辭不行¶
　改知遂寧府八年進龍圗閣待制九年加寶謨閣直¶
　學士致仕公詞章雅健兼通篆籕書其所裒萃斷藳¶
　僅得毛詩説三卷論語尚書周禮講義十卷所逸多¶
　矣¶
　姓譜奕簡州人¶
鄒氏(補之/)書説¶
　　　佚¶
<pb:KR2n0011_WYG_082-15a>¶
　浙江通志鄒補之字公袞開化人受業朱子及東萊¶
　之門淳熙初舉進士判江寧府¶
　¶
　¶
　¶
　¶
　¶
　¶
<pb:KR2n0011_WYG_082-15b>¶
　¶
　¶
　¶
　¶
　¶
　¶
　¶
　經義考卷八十二¶
