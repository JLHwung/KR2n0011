# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.482771
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二十二
<pb:KR2n0011_WYG_022-1a>¶
欽定四庫全書¶
　經義考卷二十二¶
　　　　　　　　　　翰林院檢討朱彞尊撰¶
　　　易(二十一/)¶
陳氏(禾/)易傳¶
　　宋志十二卷(夲傳/九卷)¶
　　　未見¶
　中興書目周易傳十二卷皇朝正言陳禾撰¶
<pb:KR2n0011_WYG_022-1b>¶
　宋史陳禾字秀實明州鄞縣人元符三年進士累遷¶
　辟雍博士擢監察御史遷左正言除給事中抗疏劾¶
　童貫謫監信州酒税起知廣徳軍移知和州舒州卒¶
　諡文介有易傳九卷春秋傳十二卷論語孟子解各¶
　十卷¶
　王明清曰紹興間史直翁再相上禾所著易與春秋¶
　傳特官其孫¶
陳氏(髙/)八卦數圖¶
<pb:KR2n0011_WYG_022-2a>¶
　　宋志二卷¶
　　　佚¶
　姓譜髙字可中仙遊人元符三年進士第除太學博¶
　士政和中建醫學除太醫學司業以忤蔡京致仕¶
凌氏(唐佐/)周易集解(通考作凌公/弼易解義)¶
　　宋志六卷(通考/十卷)¶
　　　佚¶
　羅願曰凌待制唐佐字公弼休寧人登元符進士第¶
<pb:KR2n0011_WYG_022-2b>¶
　知嚴州暇日與諸生講學作易傳數萬言進之建炎¶
　初提㸃京畿刑獄除知應天府劉豫欲汚以樞轄不¶
　從使留守應天得豫虚實密以蠟書奏朝廷事泄豫¶
　捕致害之時紹興二年也明年詔贈待制¶
　陳振孫曰其書十卷善解釋文義頗簡㓗有所發明¶
　舘閣書目有集解六卷稱朝奉大夫凌唐佐撰亦不¶
　著夲末豈即其人耶¶
林氏(師説/)易説¶
<pb:KR2n0011_WYG_022-3a>¶
　　　佚¶
　林光朝志墓曰公諱師説字箕仲仙遊人以進士累¶
　遷尚書兵部員外郎知建昌軍移知江州改漳州公¶
　不喜為新經偏旁之學晚而學易取晉宋以来京房¶
　郭璞關子明易包諸家之説而折衷以伊川康節之¶
　書¶
杜氏(紘/)易説¶
　　　佚¶
<pb:KR2n0011_WYG_022-3b>¶
　晁補之志墓曰紘字君章京兆萬年人徙濮州鄄城¶
　中進士爲刑部侍郎有易説數十篇¶
張氏(根/)吳園易解¶
　　宋志九卷(通考/十卷)¶
　　　存¶
　孫垓後序曰先祖太師年十四與鄉薦連三舉以二¶
　十一登進士第三十一官至陞朝(闕/)重親在堂適遇¶
　郊霈有㫖願以叙封囘授祖父母者聼是歲即丐休¶
<pb:KR2n0011_WYG_022-4a>¶
　致遂獲恩封上逮當時朝貴咸賦詩相慶如右丞黄¶
　公履詩云一發誠心四羙具(謂以官及親一羙也以/父之封及大父二羙也)¶
　(以母之封及大母三羙也/以妻之封及母四羙也)與參養志便為徒及親從¶
　事於今有爲祖休官自古無豈但髙情伸李密堪嘉¶
　孝治顯姚虞夜来子姪從頭説喜甚翻悲獨早孤士¶
　大夫傳誦莫不欽嘆後因廬墓羣鶴朝夕集於墓上¶
　孝行著聞有薦於朝者特落致仕召對時年四十一¶
　浸膺擢用将漕淮南江西陞秘閣修撰閒居十年間¶
<pb:KR2n0011_WYG_022-4b>¶
　杜門著書自歴代至夲朝編年凡數百卷五經諸子¶
　皆為之傳注先公忠定收拾於兵燹之餘綴輯殘藁¶
　未及全偹而復謝世垓不肖弗克負荷未能悉以刋¶
　行大懼湮沒不彰惟有易解屢加(闕/)¶
　宋史張根字知常饒州徳興人第進士大觀中為轉¶
　運使知直龍圖閣尋以花石綱力陳其弊責監信州¶
　酒税再貶濠州團練副使安置郴州以討淮賊功以¶
　朝散大夫終於家¶
<pb:KR2n0011_WYG_022-5a>¶
　董真卿曰吳園先生參政忠定公燾之父也易解義¶
　九卷序論五卷又雜説泰論¶
曾氏(元忠/)周易解¶
　　　佚¶
　江西通志曾元忠字居正永豐人崇寧五年進士仕¶
　司户改廣州教授所著有春秋厯法論語解周易解¶
　門人私諡文節先生¶
尹氏(天民/)易論要纂¶
<pb:KR2n0011_WYG_022-5b>¶
　　宋志一卷¶
　　　佚¶
易説拾遺¶
　　宋志二卷¶
　　　佚¶
　江西通志尹天民字先覺㑹昌人爲太學博士出知¶
　果州相如縣後除侍講不就¶
林氏(震/)易問¶
<pb:KR2n0011_WYG_022-6a>¶
　　五卷¶
　　　佚¶
易傳¶
　　十卷¶
　　　佚¶
　閩書林震字時旉莆田人崇寧二年進士累官左正¶
　言權給事中遷太常少卿知鎮江府移守汝州召入¶
　除起居郎遷秘書少監卒震自號介翁所著禮問三¶
<pb:KR2n0011_WYG_022-6b>¶
　十卷易問五卷易傳十卷¶
饒氏(子儀/)周易解¶
　　　佚¶
　江西通志饒子儀字元禮臨川人結庵於凌雲山杜¶
　門著書王安石欲薦之不為屈崇寧中以經明行修¶
　錫命於朝著周易論語解¶
董氏(逌/)廣川易學¶
　　通考二十四卷¶
<pb:KR2n0011_WYG_022-7a>¶
　　　佚¶
　陳振孫曰中書舍人東平董逌彦逹撰¶
牛氏(師徳/)先天易鈐¶
　　通考二卷¶
　　　佚¶
　晁公武曰皇朝牛師徳撰自云傳邵雍之學於司馬¶
　温公而其説近於術數未知其信然否¶
　陳振孫曰未詳何人葢爲邵氏之學而専乎術數者¶
<pb:KR2n0011_WYG_022-7b>¶
　也¶
譚氏(世勣/)易傳¶
　　宋志十卷¶
　　　未見¶
　東都事略譚世勣字彦成長沙人舉進士又中詞學¶
　兼茂科為秘書省正字蔡京得政世勣不附和六年¶
　不得遷京罷始遷員外郎又遷吏部員外郎少府監¶
　中書舍人禮部侍郎贈端明殿學士¶
<pb:KR2n0011_WYG_022-8a>¶
耿氏(南仲/)易解義¶
　　宋志十卷¶
　　　存¶
　南仲自序曰易之爲言變也葢道之(闕/)名也道體常¶
　而盡變乃全著而為書而滯於言象之間言有常理¶
　而象有常形則宜於變有所不能盡然而言象之間¶
　化而裁之推而行之而其變無窮焉是故特以變稱¶
　而名之曰易也繫辭之言易者屢矣一言而盡易之¶
<pb:KR2n0011_WYG_022-8b>¶
　義者易無體是也葢有體則定而不易其所(闕/)　合¶
　(闕/)　屢易而不居者乃以其無體也易無體也易無¶
　體而有書何也猶神無方而無蓍龜之神物也神不¶
　在物則是物外者神之方烏得為無方易不在書則¶
　是易外者易之體烏得為無體故神(闕/)物乃所以爲¶
　無方易有書乃所以為無體也易之為書始於作卦¶
　作卦則三畫而已終於重卦重卦則有六爻焉以謂¶
　其六(闕/)　　　　判焉有定位易見而法象具惟天¶
<pb:KR2n0011_WYG_022-9a>¶
　地人之三極耳故以三畫象焉然而六畫則三極之¶
　謂也又有所以極道之(闕/)者天之道曰隂與陽地之¶
　道曰剛與柔人之道曰仁與義縂之九六故以六爻¶
　具焉六爻具而剛柔變化吉凶悔吝總錯其間探之¶
　不得其端循之不見其緒矣雖然易之道有要在無¶
　咎而已要在無咎者何善補過之謂也凡天下有侈¶
　乎至足之分拂乎自然之宜者皆過之拂乎人情猶¶
　爲小過拂乎天道是為大過聖人之作易順性命調¶
<pb:KR2n0011_WYG_022-9b>¶
　而補之使天下後世觀其象而玩其辭則獲自天之¶
　祐而無大過葢所謂善補過者孔子曰加我數年五¶
　十以學易可以無大過矣以是知易之要在無咎而¶
　已然而易之生蓍倚數立卦生爻直詮諦之寄耳所¶
　以爲易則不在是故經曰易者象也象也者象此者¶
　也以為易之爲象姑像此而已非其真也猶象龍之¶
　非真龍也認象以爲真則失易之㫖矣¶
　胡一桂曰建夲題進周易解義¶
<pb:KR2n0011_WYG_022-10a>¶
　董真卿曰南仲字希道開封人有周易講義十卷¶
　宋史南仲在東宫十年欽宗即位拜資政殿大學士¶
　簽書樞密院事陞尚書左丞門下侍郎¶
汪氏(天任/)易説¶
　　　佚¶
　江西通志汪天任字莘老浮梁人大觀三年進士知¶
　汀州¶
鄭氏(廷芬/)易索隠¶
<pb:KR2n0011_WYG_022-10b>¶
　　六卷¶
　　　佚¶
　興化府志鄭廷芬莆田人大觀三年進士成都路轉¶
　運副使¶
馬氏(永卿/)周易拾遺¶
　　二卷¶
　　　佚¶
　廣信府志馬永卿字大年揚州人大觀三年進士退¶
<pb:KR2n0011_WYG_022-11a>¶
　居鉛山撰論語解十卷易拾遺二卷¶
程氏(逵/)易解¶
　　宋志十卷¶
　　　佚¶
　江西通志程逵字彦通浮梁人¶
　新安文獻志程克俊傳父逵登政和二年進士不樂¶
　仕授徒里中逺近來者至不能容乃建鄉校立宣聖¶
　祠朔望春秋奠謁習為禮容相師成俗有易解十卷¶
<pb:KR2n0011_WYG_022-11b>¶
　論孟解十卷五經解題二十卷學者號九龍先生贈¶
　太師¶
李氏(椿年/)逍遥公易解¶
　　通考八卷¶
　　　未見¶
周易疑問¶
　　通考二卷¶
　　　未見¶
<pb:KR2n0011_WYG_022-12a>¶
　陳振孫曰直學士李椿年仲永撰其門人鄱陽吳説¶
　之景傅所述胡邦衡爲作序疑問者説之所録其問¶
　答之語也¶
　董真卿曰椿年字仲永饒州浮梁人直學士院易解¶
　八卷疑問二卷門人吳説之編淳熈乙未胡銓序¶
　胡銓序易解曰孔子既沒易道微矣自漢魏迄今學¶
　易者不知幾人歐陽子獨稱王弼何也余嘗考東坡¶
　横渠伊川學以求其説又嘗聞龜山文定紫巗寂照¶
<pb:KR2n0011_WYG_022-12b>¶
　了翁漢上諸老先生謦欬然後知歐陽子之學葢本¶
　於弼夫易至漢分爲三田何也焦贛也費直也田氏¶
　始於子夏傳之孔子有上下二篇又有彖象繫辭文¶
　言等十篇而説者自為章句易之夲經也凡學章句¶
　者皆祖焉焦氏無所師授自言得之隐者専於隂陽¶
　占察之術歐陽子謂不類聖人之經凡學隂陽占察¶
　者皆祖焉費氏無章句亦無師授顓以爻象文言參¶
　解上下經凡以彖象文言雜八卦中者皆祖焉費氏¶
<pb:KR2n0011_WYG_022-13a>¶
　初微至東京陳元鄭康成之徒皆學費氏而田學遂¶
　衰古十二篇遂亡其夲弼注亦用彖象相雜之經自¶
　晉以後弼學獨行歐陽子凡説易必祖弼弼不解繫¶
　辭止解大衍四十有九歐陽子亦謂繫辭龎雜七八¶
　九六無老少乾坤無定策且曰易無王弼其淪於異¶
　端之説乎愚故謂歐陽子之學葢夲於弼其故人鄱¶
　陽逍遥公李仲永濳心易學衛道甚嚴一旦夢弼而¶
　有得遂成一家之書殆與歐陽子之意黙契其門人¶
<pb:KR2n0011_WYG_022-13b>¶
　府庠校正雲巖吳君説之攝其樞要冠於篇首丐某¶
　正其説則曰就有道而正焉某固辭不獲遂書其始¶
　末昔蜀人趙賓為易飾易文云受孟喜及賓死喜因不¶
　敢仞及博士缺衆人薦喜漢帝聞喜改師法遂不用¶
　喜若説之可謂不背夲矣聖上鋭精經術某頃侍邇¶
　英備員侍讀得㫖進六經解側聞不輟丙夜之觀倘¶
　逍遥之書逹聖聼説之當遂補博士缺矣孟喜有知¶
　得不泚其顙仲永名椿年嘗直學士院云淳熈乙未¶
<pb:KR2n0011_WYG_022-14a>¶
　胡一桂曰其説専主王輔嗣¶
　江西通志李椿年字仲永浮梁人政和進士歴官户¶
　部侍郎兼直學士院權吏兵兩部封普寧郡開國侯¶
王氏(昇/)易説¶
　　　佚¶
　方勺曰王昇字君儀居嚴州烏龍山布衣䟽食無書¶
　不讀為湖婺二州學官罷歸山中每正旦筮卦以卜¶
　一歲事豫言灾祥其驗甚多宣和乙巳以待制領宫¶
<pb:KR2n0011_WYG_022-14b>¶
　祠¶
　林之竒曰王君儀説易大抵論象謂易無非象者如¶
　乾初爻潛龍勿用葢初爻是震故爲龍二爻是坎龍¶
　在水下所以為濳龍二爻見龍在田此爻變為離有¶
　見龍象三爻君子終日乾乾夕惕若此爻變兌有夕¶
　意四爻或躍在淵亦如初爻而震為足故躍上九亢¶
　龍此爻變夬澤在天上所以爲亢¶
　陸游曰王君儀待制易學雖出於葆光張先生然得¶
<pb:KR2n0011_WYG_022-15a>¶
　於心者多矣¶
　朱子曰嚴州王君儀能以易言禍福其術略如徐復¶
　林瑀之説以一卦直一年嘗言紹興壬戌太母當還¶
　其後果然人問其説則曰是年晋卦直事有受兹介¶
　福于王母之文也此亦小數偶中爾若遂以君儀爲¶
　知易則吾不知其説也¶
王氏(俊乂/)易説¶
　　十卷¶
<pb:KR2n0011_WYG_022-15b>¶
　　　佚¶
　揚州府志王俊乂字堯夫如臯人宣和乙亥以上舍¶
　釋褐官國子博士進吏部員外郎遷右司員外郎與¶
　王黼忤以直秘閣知岳州卒有易説二卷¶
李氏(彦章/)等周易全解¶
　　十卷¶
　　　佚¶
　董真卿曰李氏彦章元逹與李端行聖與李舜由彦¶
<pb:KR2n0011_WYG_022-16a>¶
　安李士表元章合成一書凡十卷號四李先生周易¶
　全解¶
　胡一桂曰易全解十卷説卦以後三卷宣和四年序¶
　者不著其名謂四人者俱有職於庠序則太學講義¶
　也¶
林氏(疑獨/)等太學十先生易解¶
　　十二卷¶
　　　佚¶
<pb:KR2n0011_WYG_022-16b>¶
　董真卿曰林氏疑獨慎微與吳子進袁志行李元量¶
　劉仲平路純中洪成季陳子明鄭正夫閻彦升共成¶
　一書凡十二卷號太學十先生易解¶
　胡一桂曰書凡十二卷又有説卦以後論三卷亦有¶
　發明處¶
　　　　按興化府志有林疑獨傳名曰黨附蔡卞官¶
　　　　宣徳郎著周易解疑即十先生之一也¶
康氏(平/)河圖解¶
<pb:KR2n0011_WYG_022-17a>¶
　　通考二卷¶
　　　佚¶
　晁公武曰皇朝康平撰凡五十二篇¶
雷氏(度/)周易口義¶
　　　佚¶
　江西通志雷度字世則臨川人靖康初為舉首然無¶
　意利禄硏精於易有易口義¶
李氏(開/)易解¶
<pb:KR2n0011_WYG_022-17b>¶
　　三十卷¶
　　　佚¶
　胡一桂曰三家易解三十卷有進表合李宏芸閣為¶
　三家宏潼川府路轉運判官蜀人¶
　熊良輔曰小舟李氏開字去非¶
喻氏(唐/)周易宗經¶
　　十卷¶
　　　佚¶
<pb:KR2n0011_WYG_022-18a>¶
李氏(勃/)周易正例¶
　　三卷¶
　　　佚¶
陳氏(正中/)周易卦象賦¶
　　一卷¶
　　　佚¶
黄氏(宗旦/)易卦象賦¶
　　二卷¶
<pb:KR2n0011_WYG_022-18b>¶
　　　佚¶
杜氏(令賁/)周易歌¶
　　一卷¶
　　　佚¶
　　　　以上五書見紹興書目¶
劉氏(不疑/)易論¶
　　二十四卷¶
　胡一桂曰劉不疑易卦正名論一卷廣論一卷大義¶
<pb:KR2n0011_WYG_022-19a>¶
　疑問二十卷大義一卷發義一卷¶
丘氏(鑄/)周易卦斷¶
　　通志一卷¶
郭氏(思永/)周易明文¶
　　通志十卷¶
周氏(鎮/)周易精微¶
　　通志三卷¶
荘氏(道名/)周易略例疏¶
<pb:KR2n0011_WYG_022-19b>¶
　　通志一卷(紹興書/目同)¶
楚氏(泰/)周易柝微通説¶
　　通志三十卷¶
周易質疑卜傳¶
　　通志三十卷¶
許氏(季山/)易訣¶
　　宋志一卷¶
王氏(曉/)周易太清易經訣¶
<pb:KR2n0011_WYG_022-20a>¶
　　通志一卷¶
　鄭樵曰曉號玉笥山人¶
王氏(守一/)周易探元¶
　　通志九卷(宋志夲/十卷)¶
黄氏(景元/)周易卦頌¶
　　通志一卷¶
阮氏(兆/)周易玊鑑頌(紹興書目/鑑作鏡)¶
　　通志一卷¶
<pb:KR2n0011_WYG_022-20b>¶
邢氏(朝宗/)周易八仙經疏¶
　　通志一卷(紹興書/目二卷)¶
王氏(鄯/)易鏡¶
　　宋志三卷¶
　鄭樵曰中條山道士號無惑子¶
周易通神歌¶
　　宋志一卷¶
張氏(胥/)周易繚繞詞¶
<pb:KR2n0011_WYG_022-21a>¶
　　通志一卷¶
　　　　按劉不疑以下時代未詳存佚亦莫可考¶
郝氏(失名/)周易述解¶
　　　佚¶
　釋契嵩序曰子郝子治易平生得聖人作易之大法¶
　乃解易以自發其法謂聖人所以作易在治道治道¶
　在君臣君臣法隂陽以為爻列爻以成卦立卦以成¶
　易是故求治道者必觀乎易求易象者必觀乎卦求¶
<pb:KR2n0011_WYG_022-21b>¶
　卦體者必觀乎爻求爻變者必原乎隂陽隂陽也者¶
　作易之夲也治道之大範也隂爻者臣道也陽爻者¶
　君道也隂陽之爻升降得其所則卦吉隂陽之爻失¶
　其所則其卦凶是故君臣之道正則其政治也君臣¶
　之道謬則政亂也治則三綱五常修也三才順也萬¶
　物遂也亂則彞倫萬事斁也夫天下萬世治亂規誡¶
　之道易其偹矣方絶筆乃出其書示於潛子欲我亂¶
　而明之濳子稽其説條其緒雖累百而無不與聖人¶
<pb:KR2n0011_WYG_022-22a>¶
　之法合者掲然而自立義例精而且至大略如乾坤¶
　小畜大畜卦之類雖古之善治易者不過是也潛子¶
　因語其人曰子之書是也然易之始固出於河圖河¶
　圖所見惟隂陽之數最為其夲也而君臣之法與有¶
　神物皆出矣雖然其吉凶治亂之效未著乃資乎聖¶
　人者君天下而發之故包犧氏出焉示與神道適㑹¶
　遂卦之而又爻之用其法以王天下然其法非聖人¶
　作君不能張之聖人非以是不能王之故易與聖人¶
<pb:KR2n0011_WYG_022-22b>¶
　而相需也孔子聖人也雖知其法而無位歎不得如¶
　伏犧行其道於當世徒文而傳之耳故曰鳳鳥不至¶
　河不出圖吾已矣夫然其傳自孔子之商瞿更九世¶
　至漢人楊何而所傳遂絶其後諸儒用己見各為其¶
　家紛然騁其異説師弟子相承相勝不復守聖人之¶
　道其易之道遂微而子當易道支離紛錯漫漶難審¶
　之時乃毅然獨推聖人之軌法解其書以遺學者其¶
　於聖人之道亦有力焉子郝子益謂潛子曰吾考雜¶
<pb:KR2n0011_WYG_022-23a>¶
　卦其説煩且重殆非聖人之意是葢後世學者括衆¶
　卦而歌之之言也預之十聖不亦忝乎吾嘗削之乃¶
　離序卦爲之上下篇而以禆夫十翼可乎潛子曰揚¶
　子雲謂學者審其是而已矣仰聖人而知衆説之小¶
　也子非之果是而排其瀆聖人之言者宜也何必疑¶
　之¶
　¶
　¶
<pb:KR2n0011_WYG_022-23b>¶
　¶
　¶
　¶
　¶
　¶
　¶
　¶
　經義考卷二十二¶
