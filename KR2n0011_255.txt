# -*- mode: mandoku-view; -*-
#+TITLE: 經義考
#+DATE: 2015-08-24 22:54:04.233390
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百五十五
<pb:KR2n0011_WYG_255-1a>¶
欽定四庫全書¶
　經義考卷二百五十五¶
　　　　　　　　　　翰林院檢討朱彛尊撰¶
　　　四書(四/)¶
程氏(復心/)四書章圗¶
　　二十二巻¶
　　　存¶
　程鉅夫序曰夹漈鄭氏謂古者書必有圗然稍見於¶
<pb:KR2n0011_WYG_255-1b>¶
　六經傳注之家惟車服名數而已余少學於臨川見¶
　雙峯饒氏大學中庸圗始識古人立圗之意去今又¶
　五十餘年乃得吾宗子見四書圗章為之圗圗為之¶
　釋有本有末有終有始如天之文地之理莫不合於¶
　自然非深得古人之意不能也世之譚神仙學金鼎¶
　者猶必假圗說以達其㫖況為聖人之道者哉此圗¶
　之與書必不可已者也子見書既成上之朝將畀之¶
　秩慨然曰凡吾所以至此者非以進取為也欲俾天¶
<pb:KR2n0011_WYG_255-2a>¶
　下知有吾書也吾親老矣吾歸養吾親復何求哉即¶
　以為鄉郡教授致仕嗚呼此所以為古人之學也余¶
　既不能為子見留乃序以送之延祐改元嵗在甲寅¶
　王約序曰集賢待制周君南翁持諸君所作四書圗¶
　引見示且曰圗乃吾鄉士程子見進於有司者子見¶
　年踰耳順以親老授新安教授致仕歸養敢丏子言¶
　予因告南翁曰道學之稱肇於河南二程子四書之¶
　目起於考亭朱文公在宋有川洛朔之黨互為詆訾¶
<pb:KR2n0011_WYG_255-2b>¶
　莫能相尚要其歸但視主之者勢力隆替耳而公是¶
　公非殆有不可掩者逮我朝魯齋先生許公出道學¶
　四書復盛然従之者多而真知者寡坐談者易而行¶
　之者難道也四書也皆吾夫子天包地載範世立極¶
　千萬禩不易之良法也葢人人得而知人人得而有¶
　人人得而用同育而不相害並行而不相悖固不可¶
　標榜曰道學分别曰四書拘拘然紆紆然徒事虚文¶
　而已顧言行相副表裏一致而後可真知篤行之效¶
<pb:KR2n0011_WYG_255-3a>¶
　也噫發源者初未必然濬流者激而至此予觀子見¶
　撰述如此之富去就如此之眀質諸所學而不詭庶¶
　幾服膺吾夫子之訓者歟南翁愕曰異哉子之說請¶
　書以為子見南轅序¶
　趙孟頫序曰古今類書多矣大而天地日月山岳河¶
　海微而昆蟲草木以至人事之成敗興廢言語文字¶
　之等莫不㑹萃捃拾人誇多而家競富其用也不過¶
　為詞章而已其於道徳仁義則無有也新安程子見¶
<pb:KR2n0011_WYG_255-3b>¶
　白首窮理於朱子之學若饑之於食渇之於飲寒暑¶
　之於裘葛晝不舍而夜不輟貫穿精熟於是類而為¶
　書列而為圗道徳性命仁義各以類従使學者一覽¶
　而盡得之其有補於理學甚大豈古今類書所能望¶
　也予既讀之知其用心之篤而子見引年而歸予甚¶
　髙之故書其篇首以致意云延祐改元春三月十三¶
　日¶
　元眀善序曰理學至宋九大儒言之可謂詳且眀矣¶
<pb:KR2n0011_WYG_255-4a>¶
　苟潜心於四書發之以近思錄而後進於易書詩春¶
　秋何理不窮以之修身治人聖賢事業不外乎是然¶
　理自難眀言之易差非眀師良友講授之真幾何不¶
　有千里之繆哉新安程君復心四書章圗取朱子章¶
　句集注一一為之圗觀者瞭然即曉大義深有補於¶
　初學雖然四書之㫖深矣有非圗所能盡者學者因¶
　是以求章句集注因章句集注以得聖賢之心聖賢¶
　之事業為可企及也歟延祐改元清明後二日¶
<pb:KR2n0011_WYG_255-4b>¶
　鄧文原序曰書之有圗猶天之厯象象本於自然雖¶
　聖智不能加毫末厯則為之乗除贏縮以求合乎天¶
　者也故治厯而不得其理嵗久必差象則昭晰烜著¶
　凡有目者皆可睹而定書自六經而下衆言淆亂有¶
　戾於聖人之道者矣而圗不能以强為譬諸山川草¶
　木宫室器物日與人接繪者一有訛謬輒為衆訕笑¶
　夫圗之難如此四書始表章於濓洛而大盛於考亭¶
　朱子發幽闡微㫖義炳焕使習其讀者可以遡聖賢¶
<pb:KR2n0011_WYG_255-5a>¶
　於數千載之上若身列諸門弟子而授受焉也新安¶
　程君子見復為之圗以惠學者章分句析鉅細不遺¶
　吾獨惜君之生也後不得親取正於朱子也又幸學¶
　者因圗以求朱子之意而有得於四書者其效未有¶
　止也雖然吾獨有說焉自四書之學行家傳而人誦¶
　之矣求諸致知而力行者率千百不一二更世之論¶
　儒者常以是相詬病凡道必有對待自隂陽剛柔仁¶
　義引而伸之不可殫盡學者每有所偏或舉一而遺¶
<pb:KR2n0011_WYG_255-5b>¶
　其二従其易而不究其所難故去道日逺聴言視行¶
　聖人猶為宰予而改矧去聖人若是其逺也哉夫圗¶
　也書也致知之事也而未及乎力行也傳之書者可¶
　圗也傳之心者不可圗也必得傳心之妙而後可與¶
　學道子見年才六十朝廷旌用為郡博士而子見以¶
　親老乞致仕其於進退出處不亢不汙庶幾乎力行¶
　之士矣故予為序其編首而歸之¶
　虞集序曰右四書章圗纂要者新安程君復心之所¶
<pb:KR2n0011_WYG_255-6a>¶
　著也其為書也葢取朱子論語孟子集注大學中庸¶
　章句之說有對待者若體用知行之類有相反者若¶
　君子小人義利之類有成列者若學問辨思行之類¶
　隨義立例章為之圖以究朱子為書之㫖其意可謂¶
　勤且切矣皇慶二年有司以君與書薦於朝眀年以¶
　徽州路儒學教授致仕而歸年才六十耳閒出其書¶
　以示集使集識之集曰昔之為圗者葢未始有書也¶
　姑假夫竒偶之畫以擬其不測之迹而著可見之象¶
<pb:KR2n0011_WYG_255-6b>¶
　引其方圓逆順之體而極夫消息變化之妙簡奥微¶
　妙未易知也後聖後賢有作然後推以立言而天地¶
　人之藴盡矣則書固所以眀圖者也今君之圖則又¶
　以眀夫書者也葢孔門諸子叙述夫子所言與曾子¶
　子思孟子之所述焕乎大哉昭如日星又有周子二¶
　程子張子與其門人弟子相與講眀之聖賢之微言¶
　大義豈復有不盡者哉及朱子為之集注章句然後¶
　㑹衆說而歸於一其所以極博約之功者千古所未¶
<pb:KR2n0011_WYG_255-7a>¶
　有也凡終始本末之說内外精麤之辨條分縷析粲¶
　然有序今其書家藏而人讀之然而習之而不察者¶
　猶衆也夫舍朱子之言則何以知四書之㫖然非有¶
　以貫通其條理而分别其節目則朱子立言之意又¶
　何以得之也哉然則君之為圖也可謂有功於考亭¶
　有補於同志者矣集不敏三復三歎敬識而歸之雖¶
　然集嘗聞之曰書不盡言圗不盡意又曰體用一原¶
　顯微無間嗚呼安得因子之圗以得言而忘圗因言¶
<pb:KR2n0011_WYG_255-7b>¶
　以得意而忘言者而與之共論此乎延祐元年三月¶
　甲午¶
　楊載序曰四書者王道之骨髓五經之根柢也自孟¶
　子後無傳於世伊洛大儒始發其端至於文公遂尋¶
　而竟之文公學者萬餘人著名者數十人文公雖貴¶
　為従官而常自放於山林之中極幽窮深人迹所不¶
　到之處優游終歳研窮詁訓斷離章句至辭有曲折¶
　意有難明輒與其徒互相詰難往復紬繹五三聖人¶
<pb:KR2n0011_WYG_255-8a>¶
　以道相傳而託之於文字雖皋䕫伊傅之徒葢僅有¶
　聞者而去之千載將逆求其㫖豈非難哉文公以希¶
　聖之才曵踵伊洛纂輯舊聞性命道徳發無餘藴綱¶
　紀大倫使人道生生不遂滅息其書亦既流出於八¶
　極之表雖言語不通文字不同譯之以象人無間中¶
　國然而文公造事𢎞大網羅萬殊沉思黙慮晝夜不¶
　輟至於屬纊猶有所更定補而輯之使無缺遺亦文¶
　公之所望於後人者也程先生生文公之鄉里授受¶
<pb:KR2n0011_WYG_255-8b>¶
　此書具有師法懼學者務以䛕詞破碎大道或掇拾¶
　一二妄肆詆毁攷凡辭見異同義渉疑似者列而為¶
　圗使學者於文公之言了然於心欲疑無所盖有為¶
　都邑之遊者念其鄉人之不能至也作都邑志以遺¶
　之或者又因其志繪而為圗既繪而圗則覽之者知¶
　益易矣程先生行義甚&KR0640;盖所謂真知而實踐之者¶
　故其為言綜覈深固有所據依學者觀焉如伐鄧林¶
　而假利於斤斧則其所獲不多且逸哉延祐元年後¶
<pb:KR2n0011_WYG_255-9a>¶
　三月十一日¶
　臧夢觧序曰混沌未鑿鴻蒙兹萌固未有圗也自宓¶
　犧氏之王天下也河出龍馬負圗焉聖人以此發造¶
　化之機闡鬼神之祕兩儀生四象四象生八卦而生¶
　生不窮之理實肇於此於是易有圗一百二十有二¶
　書有圗七十有七詩有圗七十有六禮有圗一百一¶
　十有二記有圖九十有八春秋有圗一百二十有六¶
　而六經之圗&KR0640;矣其他五行有圗天文有圗地理有¶
<pb:KR2n0011_WYG_255-9b>¶
　圖三禮有圗紹運有圗器物制度亦各有圗圗非不¶
　多也惟四書章句集注未有為圗者林隠程君生文¶
　公之鄊志文公之學而自得乎孔曽思孟之心用力¶
　四書闡微析幽分章纂圗垂三十年而書始成又間¶
　出已見以發明文公未盡之說名曰四書章圗纂釋¶
　後學之士苟能因圗以求解因解以求經則四書義¶
　理瞭然於胷中矣豈非後學之指南讀書之㨗徑也¶
　歟予甞聞諸文公之教學者有曰學問須以大學為¶
<pb:KR2n0011_WYG_255-10a>¶
　先次論語次孟子次中庸又曰大學中庸語孟四書¶
　道理燦然人只是不去㸔若理會得此四書何書不¶
　可讀何理不可究何事不可處也㫖哉言乎以文公¶
　之言驗林隐之圗見者易暁卓然有補於世教矣矧¶
　今天子嘉恵斯文勉勵學校宣明教化東宫喜聴經¶
　書尊儒重道樂善好賢予以是知林隐之圗可以自¶
　見矣進之於朝非惟斯文之幸抑斯世之幸也故喜¶
　書而樂道之至大三年六月六日¶
<pb:KR2n0011_WYG_255-10b>¶
　袁桷序曰象數可以圗言名意不可以圗言以圗言¶
　之其亦有所本乎昔者聖人觀象著圗因圗為書範¶
　圍發揮由書而始通則夫圗之秘非書不能以盡是¶
　書之明於圗者也後聖繼述遵文演圗器度物象之¶
　微剛柔善惡之應若天旋之黙運於樞紐其不可以¶
　繪畫得之者猶因名以立義此圗之輔於書而不可¶
　廢焉者也二者之用各有先後合而言之者吾不知¶
　其說也自正心誠意之說興茫無畔岸朱子憂之遂¶
<pb:KR2n0011_WYG_255-11a>¶
　以其可據依者為之主而體用知行之說實切於學¶
　者之功用後百餘年五經廢棄遂復勦取其近似端¶
　坐塗餙而根柢原委悉不能攷禮主於敬理主於善¶
　一言以蔽講學之法糜爛而不可救矣新安程子見¶
　取論孟中庸大學之書切於吾身者析而為圗以輔¶
　翼朱子之教抑亦使夫人知為學之叙非字義之可¶
　盡條分目舉必有能篤行而親識之者斯足以盡夫¶
　斯道之要其勤且&KR0640;可謂能矣昔真文忠公作讀書¶
<pb:KR2n0011_WYG_255-11b>¶
　記仁義性命之說各以類従先正肅公作書上之曰¶
　使若書成學者將得以自肆今是書具在視今之言¶
　理者與古賢無異論其所學則又甚於朱子之憂矣¶
　子見之圗其必有以拯諸¶
　薛瑄曰程復心四書章圗破碎義理愈使學者生疑¶
　姓譜婺源人㑹輔氏黄氏之學而折衷之章為之圗¶
　圗為之說名曰四書章圗總要¶
　黄虞稷曰復心字子見取文公四書集注分章析義¶
<pb:KR2n0011_WYG_255-12a>¶
　各布為圗又取語錄諸書辨證同異損益詳畧名曰¶
　纂釋至大戊申江浙儒學提舉司言於行省皇慶癸¶
　丑行省進於朝特授徽州路儒學教授致仕給半俸¶
　終其身¶
吴氏(存/)四書語錄¶
　　　佚¶
薛氏(大猷/)四書講義¶
　　　佚¶
<pb:KR2n0011_WYG_255-12b>¶
　姓譜湯隂人早中甲科棄而不仕隠居教授有四書¶
　講義¶
戚氏(崇僧/)四書儀對¶
　　二巻¶
　　　佚¶
蕭氏(鎰/)四書待問¶
　　八巻¶
　　　存¶
<pb:KR2n0011_WYG_255-13a>¶
　鎰自序曰四書有疑朱門師友辨之詳矣而散出於¶
　其所自為書觀者難以歴覽未有合之者天朝取士¶
　以經疑為試藝之首盖欲吾黨之士彊勉學問以求¶
　聖賢立言之微意而或者昧焉若大學道字訓言而¶
　以為道理之道性善賢愚同得而謂愚者得其偽博¶
　文約禮重在行而曰主於知詳說反約専言知而曰¶
　主於行亦既得雋郷闈䇿名天府矣則眇迓眇之故¶
　也比客建城與友人歐陽養正讀書之次随時采集¶
<pb:KR2n0011_WYG_255-13b>¶
　因成是編皆先儒之遺言緒論及時之不倍師說者¶
　間亦附以一二鄙語及養正所述則以㑹蕞自修别¶
　之凡五百四十問一百一十七則以經之扁章為之¶
　次目曰四書待問非敢擬諸叩鐘者以是待有司之¶
　問焉則庶㡬其應不匱比𩔖而求之則凡經之所疑¶
　皆可旁通而盡得之是書之集本為舉子觀覽之便¶
　由是而得其義則於窮理盡性之功為尤大而於進¶
　取又其餘事矣泰定甲子日南至¶
<pb:KR2n0011_WYG_255-14a>¶
　楊士竒曰四書待問八巻元臨江蕭鎰為科舉之學¶
　設也元場屋有四書疑問國初三科猶然洪武甲子¶
　始改為四書義¶
　陸元輔曰蕭鎰字南金臨江人¶
歐陽氏(侊/)四書釋疑¶
　　　佚¶
黄氏(清老/)四書一貫¶
　　四十卷¶
<pb:KR2n0011_WYG_255-14b>¶
　　　未見(一齋書/目有)¶
陳氏(剛/)四書通辨¶
　　　未見¶
　黄虞稷曰字子潜温州平陽人從胡長孺學人稱潜¶
　學先生¶
王氏(桂/)四書訓詁¶
　　　未見¶
　黄潜曰桂字仲芳東陽人麗水縣主簿¶
<pb:KR2n0011_WYG_255-15a>¶
何氏(文淵/)四書文字引證¶
　　九卷¶
　　　未見¶
　黄虞稷曰河南何文淵泰定間人¶
陳氏(尚徳/)四書集觧¶
　　　未見¶
　黄虞稷曰寜徳人號懼齋隠居不仕¶
　　　　按石堂陳氏字尚徳亦寜徳人不聞其號懼¶
<pb:KR2n0011_WYG_255-15b>¶
　　　　齋或别是一人¶
瞻氏(思/)四書闕疑¶
　　　佚¶
祝氏(克/)四書明辨¶
　　　佚¶
涂氏(溍生/)四書斷疑¶
　　　未見¶
　黄虞稷曰字自昭宜黄人福州濓溪書院山長¶
<pb:KR2n0011_WYG_255-16a>¶
蔣氏(𤣥/)四書箋惑¶
　　　未見¶
　陸元輔曰東陽蔣𤣥字子晦别字若晦従許謙㳺學¶
　者私諡貞節先生¶
馬氏(瑩/)四書答疑¶
　　　佚¶
陳氏(樵/)四書本㫖¶
　　　未見¶
<pb:KR2n0011_WYG_255-16b>¶
吴氏(成大/)四書圖¶
　　　佚¶
　王瓚曰字浩然瑞安人登至治辛酉第官永嘉縣丞¶
傅氏定(保/)四書講槀¶
　　　未見¶
　黄虞稷曰南安縣人平江路儒學¶
馮氏(崋/)四書直解¶
　　　未見¶
<pb:KR2n0011_WYG_255-17a>¶
　黄清老曰崋字君重閩縣人南劍州儒學教授¶
倪氏(士毅/)四書輯釋¶
　　三十六巻¶
　　　存¶
　汪克寛序曰四書者六經之階梯東魯聖師以及顔¶
　曽思孟傳心之要舎是無以他求也孟子沒聖經湮¶
　晦千五百年迨濓洛諸儒先抽關發蒙以啟不傳之¶
　祕而我紫陽子朱子且復集諸儒之大成擴徃聖之¶
<pb:KR2n0011_WYG_255-17b>¶
　遺藴作為集注章句或問以惠後學昭至理於皦日¶
　葢皜皜乎不可尚已而其詞意渾然猶經雖及門之¶
　士且或未能究其精微得其體要矧初學之昧昧乎¶
　近世儒者懼誦習之難於是取子朱子生平之所以¶
　語學者並其弟子訓釋之辭疏於朱子注文之左真¶
　氏有集義祝氏有附錄趙氏蔡氏有集疏纂䟽相繼¶
　成編而吴氏集成最晚出葢欲博采而統一之但辨¶
　論之際未為明&KR0640;去取之間頗欠精審覽者病焉比¶
<pb:KR2n0011_WYG_255-18a>¶
　年以来家自為學人自為書架屋下之屋疊牀上之¶
　牀争竒衒異竊自附於作者之列鋟於木而傳諸人¶
　不知其㡬益可歎矣同郡定宇陳先生雲峰胡先生¶
　睹集成之書行於東南輾轉承誤莫知所擇乃各摭¶
　其精純刋剔繁複缺畧者足以已意陳先生著四書¶
　發明胡先生著四書通考皆足以摩刮向者之敝而¶
　陳先生晚年且欲合二書而一之而未遂也友人倪¶
　君仲宏實従遊於陳先生有得於講劘授受者蓋稔¶
<pb:KR2n0011_WYG_255-18b>¶
　且詳乃㑹萃二家之說字求其訓句探其㫖鳩僝精¶
　要考訂訛舛名曰四書集釋學者由是而求子朱子¶
　之意則思過半矣至正辛巳建陽劉叔簡得其本而¶
　刻之後二年倪君猶慮其有未底於盡善者爰即舊¶
　本重加正是視前益加精宻閒出是書請予序其所¶
　以然者余竊以為書固不可不解解固不可不詳然¶
　理貴玩索始有自得之功讀是書者苟不能沈潜反¶
　覆求其義而反諸身而徒資口耳之用則非子朱子¶
<pb:KR2n0011_WYG_255-19a>¶
　所望於後學也倪君曰然乃序而書之以志卷顛云¶
　楊士竒曰四書輯釋倪士毅編朱子集注四書之後¶
　儒先君子推廣發明之者無慮數十家而今讀集注¶
　者獨資集成及此書為多他不能悉得也集成博而¶
　襍不若此書多醇少疵¶
　薛瑄曰四書集注章句之外倪氏集釋最為精簡¶
　黄虞稷曰士毅字仲𢎞休寜人授徒於黟學者稱道¶
　川先生㑹萃胡雲峰陳夀翁之說字求其訓句探其¶
<pb:KR2n0011_WYG_255-19b>¶
　㫖鳩僝精要考訂訛舛¶
　萬授一曰朱子集注既行當時儒者懼後學誦習之¶
　難因各詮釋於是勉齋有通釋而采語錄附錄於大¶
　學章句之下始自西山真氏名曰集義祝氏宗道四¶
　書附錄倣而成之格庵趙氏有纂疏克齋吴氏有集¶
　成定宇陳氏有發明雲峯胡氏有四書通仁山金氏¶
　有指義由宋迄元不下數十家而義理明&KR0640;采擇精¶
　當莫如道川倪氏之輯釋道川元末人為陳定宇髙¶
<pb:KR2n0011_WYG_255-20a>¶
　弟隐居新安與趙東山汪環谷為友明永樂間詔諸¶
　臣纂大全實本其書厥後大全行而學者罕知有輯¶
　釋矣¶
史氏(伯璿/)四書管窺¶
　　五卷¶
　　　未見¶
　陳髙序曰聖賢之言夫豈徒言而已哉道所存也故¶
　凡求道者不可不得於其言不得其言而欲以明道¶
<pb:KR2n0011_WYG_255-20b>¶
　譬之適國而不由其途未有能至焉者矣然聖賢之¶
　於言也或近而指逺或約而義微大而無乎不周細¶
　而無乎不貫載諸方册宏深簡奧而其理實具於吾¶
　心學者不可以易而觀之亦不可以僻而求之也夫¶
　以易而觀則鹵莾而疏畧以僻而求則穿鑿而牽附¶
　若是則日誦其言而不達其意其於求道也不亦逺¶
　乎孔曾思孟之書載道之書也自朱子為集注章句¶
　釋其義理要其指歸而其說大眀於世其辭詳以宻¶
<pb:KR2n0011_WYG_255-21a>¶
　其趣悠以長天下學士所共尊信至於受業私淑之¶
　徒又為之發其緒餘演繹增廣紛然間見而層出背¶
　而違者亦或有焉文日繁而辨日起岐愈多而道愈¶
　幽使讀之者不舍源而尋流則棄同而即異君子葢¶
　病之也吾鄉鄉先生史君文璣苦求於學䔍信堅守¶
　朱子之說反覆研究殆三十年遂取諸家纂輯之編¶
　而去取焉乖戾者折而闢之隠昧者引而伸之旁通¶
　曲暢著於簡牘名曰管窺抑可謂有功於朱子也已¶
<pb:KR2n0011_WYG_255-21b>¶
　嗚呼立意以為髙好竒以為尚為學之大弊也管窺¶
　之作葢為是與孟子曰博學而詳說之將以反說約¶
　也學者由是以明朱子之說然後自詳而反約以䆒¶
　聖賢之言則其為道也庶幾矣¶
　楊士竒曰四書管窺四冊永嘉史伯璿文璣著葢出¶
　饒氏輯講吴氏集成胡氏陳氏發明金氏攷證許氏¶
　叢說倪氏輯釋之後其論諸家之失皆平正確的刻¶
　板在永嘉郡學永嘉葉琮知黄州府又刋置府學¶
<pb:KR2n0011_WYG_255-22a>¶
　黄虞稷曰伯璿温州平陽人元時隱居不仕辨諸家¶
　說之與朱子相悖者¶
韓氏(信同/)四書標注¶
　　　佚¶
馬氏(豫/)四書輯義¶
　　六卷¶
　　　未見¶
　張萱曰馬豫四書輯義内閣所藏凡十四冊¶
<pb:KR2n0011_WYG_255-22b>¶
汪氏(炎昶/)四書集疏¶
　　　佚¶
　徽州府志汪炎昶字懋逺婺源人取朱子四書旁采¶
　博擇而發揮其微㫖每有所得則疏之積成卷帙名¶
　曰四書集疏¶
趙氏(遷/)四書問答¶
　　一卷¶
　　　未見¶
<pb:KR2n0011_WYG_255-23a>¶
孟氏(夢恂/)四書辨疑¶
　　　未見¶
　浙江通志孟夢恂字長文黄巖人署台州學錄至正¶
　中設䇿禦冦以功授宜興州判官卒諡康靖¶
　謝鐸曰四書辨疑孟夢恂著¶
袁氏(俊翁/)四書疑節¶
　　十二巻¶
　　　未見¶
<pb:KR2n0011_WYG_255-23b>¶
曾氏(貫/)四書𩔖辨¶
　　　佚¶
　(闕/)¶
　¶
邊氏(昌/)四書節義¶
　　　佚¶
　盧熊曰昌字伯盛吴人隱居教授張氏據吴以禮招¶
　致勿就¶
<pb:KR2n0011_WYG_255-24a>¶
黄氏(寛/)四書附纂¶
　　　佚¶
楊氏(維楨/)四書一貫錄¶
　　　未見¶
亡名氏四書集注¶
　　　未見¶
　楊士竒曰右四書集注其句讀旁抹之法兼取勉齋¶
　黄氏北山何氏魯齋王氏導江張氏諸本之長宣城¶
<pb:KR2n0011_WYG_255-24b>¶
　張師曾為之参挍加以音攷盖善本也刋板在常州¶
　府學又刋板在鄞¶
四書附錄¶
　　十一册¶
　　　佚¶
　張萱曰莫詳編次姓氏¶
　¶
　經義考卷二百五十五¶
