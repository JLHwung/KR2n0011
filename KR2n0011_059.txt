# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.198441
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷五十九
<pb:KR2n0011_WYG_059-1a>¶
欽定四庫全書¶
　經義考卷五十九¶
　　　　　　　　　　翰林院檢討朱彞尊撰¶
　　　易(五十八/)¶
姚氏(舜牧/)易經疑問¶
　　十二卷¶
　　　存¶
　舜牧自序曰孔子學易韋編嘗三絶矣以是終日言¶
<pb:KR2n0011_WYG_059-1b>¶
　而不置後人因别為彖為象繫各卦爻下又分其餘¶
　為上下繫傳伏羲文周之㫖斯真闡無餘藴哉後世¶
　學易者具有發明注疏然惟程傳本義盛傳至今顧¶
　二子之書間有異同而後來訓解者或多拘泥於其¶
　辭曰易不可為典要也嗟乎獨不曰初率其辭而揆¶
　其方既有典常乎且孔子論易嘗曰六爻之動惟其¶
　時物又曰智者觀其彖辭則思過半是知卦與爻之¶
　辭其大㫖必相符合無疑者何後來者之紛紛哉且¶
<pb:KR2n0011_WYG_059-2a>¶
　孔子於卦爻辭發出一時字繫傳又拈出一幾字意¶
　在前民之用也故於諸卦下曰時義曰時用不一而¶
　足而用九用六特發於乾坤二卦其用昭如矣後人¶
　誤解變柔變剛大戾二聖之㫖且幾者動之㣲吉之¶
　先見者也後人妄於吉字下填入一凶字乃若其情¶
　則可以為善矣變化云為吉事有祥曾聞凶之先見¶
　乎幾善惡之説葢發之宋儒爾周公所謂君子幾孔¶
　子所謂可與幾其㫖似不如是書曰惟時惟幾又曰¶
<pb:KR2n0011_WYG_059-2b>¶
　惟幾惟康吉之先見兹可證矣誤解一幾又誤解二¶
　用易道不幾於晦蝕哉余小子無知蓄疑思問二十¶
　年今復裁訂求正於海内君子倘謂牧今所問或言¶
　之幾於易俾藏諸名山竊附諸儒訓詁之末則皓首¶
　窮經之幸也而非所敢望也萬厯庚戌閏月¶
　髙佑釲曰姚舜牧字虞佐號承庵烏程人萬厯癸酉¶
　舉人新興知縣以子祚端貴封四川道御史¶
顔氏(素/)易研¶
<pb:KR2n0011_WYG_059-3a>¶
　　六卷¶
　　　存¶
　曹溶曰顔素字質卿懐寜人萬厯甲戌進士易研六¶
　卷朱之蕃序之¶
范氏(守己/)周易會通¶
　　十三卷¶
　　　未見¶
　黄虞稷曰守己字岫雲洧川人萬厯甲戌進士厯官¶
<pb:KR2n0011_WYG_059-3b>¶
　陜西布政司叅議¶
唐氏(伯元/)易注¶
　　　未見¶
　范路曰伯元字仁卿廣東澄海人萬厯甲戌進士官¶
　吏部文選郎有易注禮編¶
曾氏(朝節/)易測¶
　　十卷¶
　　　存¶
<pb:KR2n0011_WYG_059-4a>¶
　朝節自序曰孔子聰明睿知聖人也好古敏求四十¶
　而不惑晚年學易説者以為韋編三絶其難如此以¶
　節之愚學之遲暮其不能解何怪乎於是取漢魏注¶
　疏伊川之傳文公之本義既又得慈湖先生之傳相¶
　叅伍有當於心已而疑慮融釋明夫聖學不外乎一¶
　中之傳以此玩易遂相契合就蠡測之所及反覆紬¶
　繹以筆於紙用備朝夕之觀覽就有道以是正焉¶
　張雲章曰植齋曾公衡州臨武人萬厯丁丑第三人¶
<pb:KR2n0011_WYG_059-4b>¶
　及第仕至禮部尚書其為學出入於薛胡陳王之間¶
　葢主調停之説者其治易亦然觀自序略可見矣馮¶
　祭酒夢禎馮尚書琦皆有序公同年進士也¶
鄒氏(元標/)易彀通¶
　　一卷¶
　　　存¶
　陸元輔曰吉水鄒南皋先生諱元標字爾瞻萬厯丁¶
　丑進士官至都察院左都御史¶
<pb:KR2n0011_WYG_059-5a>¶
沈氏(瑞臨/)易義¶
　　十卷¶
　　　未見¶
　浙江新志沈瑞臨字夢錫仁和人萬厯丁丑進士厯¶
　官四川按察司僉事備兵川東歸田講學鄉黨稱曰¶
　約庵先生¶
徐氏(三重/)庸齋易義¶
　　一卷¶
<pb:KR2n0011_WYG_059-5b>¶
　　　存¶
　高層雲曰公諱三重字伯同青浦人萬厯丁丑進士¶
　官刑部主事研精理學以晦庵為的自稱崇晦老人¶
蘇氏(濬/)周易冥冥篇¶
　　四卷¶
　　　存¶
　濬自序曰余少而學易今皤然白首矣時而蒐羅綜¶
　及百家時而鑽研穆焉以思九天九淵莫知其倪然¶
<pb:KR2n0011_WYG_059-6a>¶
　後知易之冥冥也入粤西以來案牘甚稀每詰朝焚¶
　香一炷讀韋編數帙偶有所觸援筆而書未幾輒復¶
　削去又復書又復削去又復書如是者再三焉亡¶
　何而槖中之牘滿矣一日讀生生之謂易不覺廢書¶
　嘆曰嗟夫孰知㝠㝠者之為生生哉然余知其生生¶
　而不知其所以生生則終於㝠㝠而已¶
　陸元輔曰晉江蘇紫溪先生諱濬萬厯丁丑進士官¶
　廣西布政司叅政¶
<pb:KR2n0011_WYG_059-6b>¶
易經兒説¶
　　四卷¶
　　　存¶
韋編㣲言¶
　　一卷¶
　　　未見¶
王氏(豫/)周易翼¶
　　　未見¶
<pb:KR2n0011_WYG_059-7a>¶
　烏程縣志王豫字介夫萬厯丁丑進士官至福建按¶
　察司僉事免歸講學桐川方演艮卦而逝¶
沈氏(孚聞/)周易日抄¶
　　十一卷¶
　　　存¶
　繆泳曰沈孚聞字貞孺號翼亭呉江人萬厯丁丑進¶
　士¶
屠氏(隆/)讀易便解¶
<pb:KR2n0011_WYG_059-7b>¶
　　四卷¶
　　　存¶
　陸元輔曰隆字長卿鄞縣人萬厯丁丑進士除潁上¶
　知縣調青浦陞禮部主客主事厯儀制郎中¶
　隆自序曰予自束髮受易苦其難解至以易博一第¶
　而猶憒憒不得其解然則易終不可解乎考亭氏解¶
　其可解不盡解其不可解予按本義條解之可解者¶
　仍本義之舊不可解者暢以己見而大義了然俾來¶
<pb:KR2n0011_WYG_059-8a>¶
　學讀之便解云¶
楊氏(啓新/)易林疑説¶
　　二卷¶
　　　存¶
　黄鳯翔曰同里楊穉實著易林疑説采摭詳而考訂¶
　覈如謂九疇子目脗合河圖則取諸胡方平謂洛書¶
　可以叙疇亦可以畫卦則取諸陳器之皆非創己見¶
　為臆説者至於横圖圓圖逆數順數與夫五行之推¶
<pb:KR2n0011_WYG_059-8b>¶
　遷生尅縱横錯綜左右逢源尤超然言銓象數之表¶
　查慎行曰楊啓新字穉實晉江人萬厯己夘舉人官¶
　左州知州¶
李氏(登/)易知齋易説¶
　　一卷¶
　　　未見¶
　陸元輔曰登景陵人萬厯庚辰進士¶
鍾氏(化民/)讀易鈔¶
<pb:KR2n0011_WYG_059-9a>¶
　　十四卷¶
　　　存¶
　徐剛振曰化民仁和人萬厯庚辰進士累官都察院¶
　右僉都御史巡撫河南¶
　袁年曰侍御鍾公讀易鈔壹宗程朱傳義而於諸家¶
　之説摘而録之簡約精核洵學者之指南也¶
孟氏(化鯉/)讀易寤言¶
　　　未見¶
<pb:KR2n0011_WYG_059-9b>¶
　陸元輔曰化鯉字叔龍河南新安人萬厯庚辰進士¶
　厯文選司郎中其易説大都以心體立説未免與程¶
　朱訓異學者稱雲浦先生¶
李氏(廷機/)易經纂注¶
　　四卷¶
　　　存¶
　陸元輔曰廷機字爾張晉江人萬厯癸未第二人及¶
　第官至大學士諡文節¶
<pb:KR2n0011_WYG_059-10a>¶
易答問¶
　　四卷¶
　　　存¶
　曹溶曰李廷機易答問四卷四明沈一貫序之¶
鄒氏(徳溥/)易㑹¶
　　八卷¶
　　　存¶
　徳溥自序曰易者象也八卦以象告固矣彖爻之辭¶
<pb:KR2n0011_WYG_059-10b>¶
　亦所謂觀象而繫之者辭以象生必按象而後可繹¶
　其辭不察象而以臆説者漫也象也者聖人之所立¶
　焉以盡意者也道有不可言述或言而不克盡者夫¶
　故寓諸象彖爻之辭非必盡卦之㫖也象之所含固¶
　不可以辭盡也傳之辭非必盡彖爻之㫖也彖爻之¶
　所藴固不可以傳盡也叅而玩之則得矣夫易非四¶
　聖之易霄壤自然之易也又非霄壤之易而心之易¶
　也故諸家以其鑽研之所及各有㑹焉非㑹夫聖人¶
<pb:KR2n0011_WYG_059-11a>¶
　之心㑹於己心也余黭淺不足以窺易姑就心所㑹¶
　者而述之¶
　陸元輔曰四山鄒先生徳溥安福人萬厯癸未進士¶
　改庶吉士厯官司經局洗馬¶
錢氏(一本/)像象管見¶
　　七卷¶
　　　存¶
　一本自序曰易者象也象也者像也舍是無可言易¶
<pb:KR2n0011_WYG_059-11b>¶
　矣萬厯癸未筮仕廬陵於是塘南王先生輯衛道編¶
　以辨異闢邪䝉山陳先生著就正稿以發明易道二¶
　先生語本曰子盍進而讀易遂手易而讀之出入必¶
　於是寢食必於是積之二十年象則茫然而矧於像¶
　然而半生之精力在此矣龜山先生云自漢魏以來¶
　以易名家者殆數千百人觀其用力之勤自謂能窺¶
　天人之奥著為成書足以師世然其書具在不為士¶
　大夫譏評訕笑用覆醬瓿者無幾矣本曷不量而又¶
<pb:KR2n0011_WYG_059-12a>¶
　踵是蓋庶幾就正於有道君子之前而醬瓿亦効一¶
　覆之用也¶
啓新齋易象鈔　續鈔¶
　　共六卷¶
　　　存¶
　一本自序曰萬厯丙戌余復任螺川受教王陳兩先¶
　生始知讀易積之幾二十年不忍投之水火名曰像¶
　象管見至於今又幾十年筆既秃手亦顫矣因友人¶
<pb:KR2n0011_WYG_059-12b>¶
　相勉隨讀隨抄積與前等復不忍棄去名曰象鈔孫¶
　盛有言易之為書窮神知化非天下之至精其孰能¶
　與於此世之注解殆皆妄也此亦足以箴余之失焉¶
四聖一心録¶
　　四卷¶
　　　存¶
　陸元輔曰錢一本字國端一字啓新武進人萬厯癸¶
　未進士由廬陵知縣擢福建道御史巡按廣西建言¶
<pb:KR2n0011_WYG_059-13a>¶
　為民天啓初贈太僕寺少卿¶
　張雲章曰公以建言落職歸而談道著書與光禄顧¶
　端文公分東林講席初宰廬陵即濳心易學積二十¶
　餘年成象像管見一書晚年復著象鈔皆自為序鄒¶
　忠介公元標亦序之¶
姜氏(應麟/)周易容光　易㑹¶
　　　俱未見¶
　陸元輔曰慈谿姜公應麟字泰符號松槃萬厯十一¶
<pb:KR2n0011_WYG_059-13b>¶
　年進士改庶吉士授户科給事中十四年加封鄭貴¶
　妃為皇貴妃公上正名定分别嫌明疑疏上怒謫廣¶
　昌典史量移知餘干縣光宗立起太僕寺少卿贈太¶
　常卿¶
徐氏(常吉/)易解¶
　　　未見¶
　黄虞稷曰常吉號儆弦武進人萬厯癸未進士官至¶
　浙江按察司僉事¶
<pb:KR2n0011_WYG_059-14a>¶
饒氏(伸/)周易彚解¶
　　　未見¶
　陸元輔曰伸進賢人萬厯癸未進士官吏部主事¶
潘氏(士藻/)洗心齋讀易述¶
　　十七卷¶
　　　存¶
　陸元輔曰士藻號雪松婺源人萬厯癸未進士官至¶
　尚寶司少卿¶
<pb:KR2n0011_WYG_059-14b>¶
　焦竑序曰聖人洗心退藏于密而吉凶與民同患者¶
　莫辨於易故處而修身出而經世率由此出而退藏¶
　者其體也但動之變者百姓可與能而静之㣲者賢¶
　智未易知聖人於是立象倚數探賾索隐而寓之於¶
　書使人拂有以取無立於隂陽之先而隂陽之用動¶
　乃不窮措諸事業施諸天下國家豈虚也哉葢易周¶
　萬變而卦止六十有四卦六十有四而用止九六藉¶
　令陽為九用而不能用九則亢隂為六用而不能用¶
<pb:KR2n0011_WYG_059-15a>¶
　六則戰叅同契云二用無爻位周流行六虚非古之¶
　㣲言道家者流猶得而聞之故耶余友潘去華耑心¶
　孔孟之學晚獨研精於易仰思有得時時私草其事¶
　緒正之每就一章未嘗不津津有味其言也已而歎¶
　曰易如鴻鵠然一人射之不若合衆力射之猶有中¶
　也乃盡取諸家説究之博攷前聞精思其義而加折¶
　衷焉大抵主理莫備於房審權主象莫備於李鼎祚¶
　去華裒而擇之補不足表未明以指南來學可不謂¶
<pb:KR2n0011_WYG_059-15b>¶
　勤乎去華談易不去口求其書輒拒而不出葢其意¶
　方進而未止也不幸被疾而歿顧其所就者已可傳¶
　矣子師魯輩不以自私梓而公諸同好有能由諸象¶
　數契其根源出入以度外内而不懼者斯其為己易¶
　也夫萬厯丙午冬日¶
岳氏(元聲/)濳初子易説¶
　　三卷¶
　　　存¶
<pb:KR2n0011_WYG_059-16a>¶
　俞汝言曰石㠶先生諱元聲初姓樂後乃更焉仕至¶
　兵部右侍郎自號濳初子¶
　　　　按石㠶先生談易一曰觀易圖記二曰觀象¶
　　　　㣲言三曰探䇿初籌四曰探䇿通五曰學易¶
　　　　數贊六曰壁記私譚七曰環中指掌圖訣八¶
　　　　曰玩易□譚九曰問易采風述十曰知止方¶
　　　　言十一曰叅疑十二曰研幾私乘十三曰譚¶
　　　　易¶
<pb:KR2n0011_WYG_059-16b>¶
徐氏(即登/)易説¶
　　九卷¶
　　　未見¶
　陸元輔曰即登號匡岳豐城人萬厯癸未進士官至¶
　河南按察使¶
(闕/)¶
<pb:KR2n0011_WYG_059-17a>¶
　¶
顧氏(允成/)易圖説億言¶
　　四卷¶
　　　存¶
　嚴繩孫曰先生字季時涇陽先生之弟萬厯癸未中¶
　㑹試丙戌賜同進士出身坐救海忠介瑞削籍尋以¶
　薦為南康教授遷禮部主事又以言事謫光州判官¶
　從其兄講學東林書院每以狂狷自許叔時進之以¶
<pb:KR2n0011_WYG_059-17b>¶
　中行對曰世之中行夫子之鄉愿也所著易圖説億¶
　言四卷諸經亦皆有之未刋行¶
許氏(子偉/)廣易通¶
　　二卷¶
　　　未見¶
　曹溶曰瓊山人字甸南萬厯丙戌進士官户科左給¶
　事中以言事謫¶
鄒氏(徳泳/)湛源子三讀易¶
<pb:KR2n0011_WYG_059-18a>¶
　　一卷¶
　　　未見¶
易林説疑¶
　　二卷¶
　　　未見¶
　曹溶曰徳泳江西安福人萬厯丙戌進士¶
羅氏(大紘/)周易古本¶
　　一卷¶
<pb:KR2n0011_WYG_059-18b>¶
　　　未見¶
　黄虞稷曰大紘字匡湖吉水人萬厯丙戌進士官禮¶
　科給事中以建言謫潮陽典史¶
袁氏(黄/)周易補傳¶
　　四卷¶
河圖洛書解¶
　　一卷¶
　　　俱未見¶
<pb:KR2n0011_WYG_059-19a>¶
　俞汝言曰嘉善了凡袁先生萬厯丙戌進士知寶坻¶
　縣陞職方主事被劾囘所著易補傳圖書解里中罕¶
　有傳者而功過格祈嗣真銓盛行於世不可解也¶
萬氏(純忠/)周易箋疏¶
　　　未見¶
　南陽府志萬純忠鄧州人萬厯戊子舉人¶
　¶
　¶
<pb:KR2n0011_WYG_059-19b>¶
　¶
　¶
　¶
　¶
　¶
　¶
　¶
　經義考卷五十九¶
