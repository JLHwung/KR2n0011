# -*- mode: mandoku-view; -*-
#+TITLE: 經義考
#+DATE: 2015-08-24 22:54:00.179510
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷一百三
<pb:KR2n0011_WYG_103-1a>¶
欽定四庫全書¶
　經義考卷一百三¶
　　　　　　　　　　翰林院檢討朱彞尊撰¶
　　　詩(六/)¶
元氏(延明/)毛詩誼府¶
　　隋志三卷¶
　　　佚¶
　隋志延明後魏安豐王¶
<pb:KR2n0011_WYG_103-1b>¶
劉氏(芳/)毛詩箋音證¶
　　隋志十卷¶
　　　佚¶
　隋志劉芳後魏太常卿¶
　　　　按劉氏詩箋音證其詮轡字義云轡是御者¶
　　　　所執不得以轡爲勒以勒爲轡者葢是北人¶
　　　　避石勒名也今南人皆云馬勒而以鞚爲轡¶
　　　　反覆推之此爲明證詩稱執轡如組又曰六¶
<pb:KR2n0011_WYG_103-2a>¶
　　　　轡在手以所執爲轡審矣俗儒咸以轡爲勒¶
　　　　而曾無寤者其詮蟋蟀云蟋蟀今促織也一¶
　　　　名蜻蛚楚謂之蟋蟀或謂之蛬南楚謂之王¶
　　　　孫也其詮蠨蛸云蠨蛸長䗁小蜘蛛長脚者¶
　　　　俗呼之爲喜子見太平御覽¶
張氏(思伯/)毛詩章句¶
　　　佚¶
魯氏(世逹/)毛詩章句義疏¶
<pb:KR2n0011_WYG_103-2b>¶
　　隋志四十卷¶
　　　佚¶
毛詩注并音¶
　　隋志八卷¶
　　　佚¶
　隋志世逹秘書學士¶
全氏(緩/)毛詩義疏¶
　　　佚¶
<pb:KR2n0011_WYG_103-3a>¶
劉氏(軌思/)毛詩義疏¶
　　　佚¶
劉氏(醜/)毛詩義疏¶
　　　佚¶
劉氏(焯/)毛詩義疏¶
　　　佚¶
劉氏(炫/)毛詩述義¶
　　隋志四十卷¶
<pb:KR2n0011_WYG_103-3b>¶
　　　佚¶
毛詩譜注¶
　　隋志二卷¶
　　　佚¶
王氏(伯興/)毛詩駁¶
　　舊唐志五卷¶
　　　佚¶
謝氏毛詩譜鈔¶
<pb:KR2n0011_WYG_103-4a>¶
　　隋志一卷¶
　　　佚¶
張氏毛詩義疏¶
　　七録五卷¶
　　　佚¶
亡名氏毛詩義注¶
　　七録四卷¶
毛詩雜義注¶
<pb:KR2n0011_WYG_103-4b>¶
　　七録三卷¶
毛詩義疏¶
　　隋志二十卷　又二十九卷　又十卷　又十一¶
　　卷　又二十八卷¶
毛詩釋疑¶
　　隋志一卷¶
毛詩圖¶
　　七録三卷¶
<pb:KR2n0011_WYG_103-5a>¶
毛詩孔子經圖¶
　　七録十二卷¶
毛詩古聖賢圖¶
　　七録二卷¶
　　　俱佚¶
　鄭樵曰以上三書皆蕭梁人作已亡¶
毛詩諸家音¶
　　唐志十五卷¶
<pb:KR2n0011_WYG_103-5b>¶
　　　佚¶
　劉昫曰鄭元等注¶
毛詩草蟲經¶
　　　佚¶
　　　　按是書徐堅初學記嘗引之其詮猱曰猱獮¶
　　　　猴也楚人謂之沐猴老者爲獑猢獑猢駿㨗¶
　　　　也其鳴噭噭而悲其詮鳯曰雄曰鳯雌曰凰¶
　　　　其雛爲鸑鷲或曰鳯凰一名鸑鷲一名鶠¶
<pb:KR2n0011_WYG_103-6a>¶
韓詩圖¶
　　十四卷¶
　　　佚¶
　　　　右見張彦逺名畵記¶
孔氏(頴逹/)等毛詩正義¶
　　唐志四十卷¶
　　　存¶
　頴逹序曰夫詩者論功頌德之歌止僻防邪之訓雖¶
<pb:KR2n0011_WYG_103-6b>¶
　無爲而自發乃有益於生靈六情靜於中百物盪於¶
　外情縁物動物感情遷若政遇醇和則歡娛被於朝¶
　野時當慘黷亦怨刺形於咏歌作之者所以暢懷舒¶
　憤聞之者足以塞違從正發諸情性諧於律呂故曰¶
　感天地動鬼神莫近於詩此乃詩之爲用其利大矣¶
　若夫哀樂之起㝠於自然喜怒之端非由人事故燕¶
　雀表啁噍之感鸞鳯有歌舞之容然則詩理之先同¶
　夫開闢詩迹所用隨運而移上皇道質故諷諭之情¶
<pb:KR2n0011_WYG_103-7a>¶
　寡中古政繁亦謳歌之理切唐虞乃見其初羲軒莫¶
　測其始於後時經五代篇有三千成康没而頌聲寢¶
　陳靈興而變風息先君宣父釐正遺文緝其精華褫¶
　其煩重上從周始下曁魯僖四百年間六詩備矣卜¶
　商闡其業雅頌與金石同和秦政燎其書簡牘與烟¶
　塵共盡漢氏之初詩分爲四申公騰芳於鄢郢毛氏¶
　光價於河間貫長卿傳之於前鄭康成箋之於後晉¶
　宋二蕭之世其道大行齊魏兩河之間兹風不墜其¶
<pb:KR2n0011_WYG_103-7b>¶
　近代爲義疏者有全緩何𦙍舒瑗劉軌思劉醜劉焯¶
　劉炫等然焯炫並聰頴特逹文而又儒擢秀榦於一¶
　時騁絶轡於千里固諸儒之所揖讓日下之所無䨇¶
　於其所作疏内特爲殊絶今奉勑刪定故據以爲本¶
　然焯炫等負恃才氣輕鄙先逹同其所異異其所同¶
　或應畧而反詳或宜詳而更畧凖其繩墨差忒未免¶
　勘其㑹同時有顚躓今則削其所煩增其所簡惟意¶
　存於曲直非有心於愛憎謹與朝散大夫行太學博¶
<pb:KR2n0011_WYG_103-8a>¶
　士臣王德韶徵事郎守四門博士臣齊威等對共討¶
　論辨詳得失至十六年又奉勑與前修疏人及給事¶
　郎守太學助教雲騎尉臣趙乾叶登仕郎守四門助¶
　教雲騎尉臣賈普曜等對勑使趙𢎞智覆更詳正凡¶
　爲四十卷庶以對揚聖範垂訓㓜䝉故序其所見載¶
　之於卷首云爾¶
　唐藝文志孔頴逹王德韶齊威等撰趙乾叶四門助¶
　教賈普曜趙𢎞智等覆正¶
<pb:KR2n0011_WYG_103-8b>¶
　崇文總目唐國子祭酒孔頴逹撰太尉長孫無忌同¶
　諸儒刋定國朝端拱初國子司業孔淮等奉詔是正¶
　詩學之家此最爲詳¶
　晁公武曰頴逹據劉炫劉焯疏爲本刪其所煩而增¶
　其所簡云自晉室東遷學有南北之異南學簡約得¶
　其英華北學深博窮其枝葉至頴逹始著義疏混南¶
　北之異雖未必盡得聖人之意而形名度數亦已詳¶
　矣自兹以後大而郊社宗廟細而冠昏喪祭其儀法¶
<pb:KR2n0011_WYG_103-9a>¶
　莫不本此元豐以來廢而不行甚無謂也¶
　　　　按鄭詩叔于田二篇其第二篇小序特加太¶
　　　　字以别之故孔氏正義云此言叔于田下言¶
　　　　太叔于田今西安唐刻石經第二篇首章猶¶
　　　　冠以太字自去序言詩舎正義弗習而經文¶
　　　　失其舊學者不復措意矣¶
陸氏(德明/)毛詩釋文¶
　　一卷¶
<pb:KR2n0011_WYG_103-9b>¶
　　　存¶
許氏(叔牙/)毛詩纂義¶
　　新唐志十卷¶
　　　佚¶
　舊唐書許叔牙潤州句容人少精於毛詩禮記貞觀¶
　初累授晉王文學兼侍讀尋遷太常博士升春官加¶
　朝散大夫遷太子洗馬兼崇賢舘學士仍兼侍讀嘗¶
　撰毛詩纂義十卷以進皇太子賜帛二百叚兼令寫¶
<pb:KR2n0011_WYG_103-10a>¶
　本付司經局御史大夫高智周嘗謂人曰凡欲言詩¶
　者必須先讀此書¶
　南畿志叔牙字延基¶
王氏(元度/)毛詩注¶
　　新唐志二十卷¶
　　　佚¶
施氏(士丐/)詩説¶
　　　佚¶
<pb:KR2n0011_WYG_103-10b>¶
　韓子志墓曰先生明毛鄭詩通春秋左氏傳善講説¶
　朝之賢士大夫從而執經考疑者繼於門太學生習¶
　毛鄭詩春秋左氏傳者皆其弟子在太學者十九年¶
　由四門助教爲太學助教由助教爲博士¶
　王讜曰劉禹錫與柳八韓十八詣施士丐聽毛詩説維¶
　鵜在梁梁人取魚之梁也言鵜自合求魚不合於人¶
　梁上取其魚譬之人自無善事攘人之美者如鵜在¶
　人之梁毛注失之又説山無草木曰岵所以言陟彼¶
<pb:KR2n0011_WYG_103-11a>¶
　岵兮言無可岵也以岵之無草木故以譬之又説甘¶
　棠之詩勿翦勿拜召伯所説拜言如人身之拜小低¶
　屈也上言勿翦終言勿拜明召伯漸逺人思不可得¶
　也毛詩拜猶伐非也又言維北有斗不可以挹酒漿¶
　言不得其人也毛都不注¶
成氏(伯璵/)毛詩斷章¶
　　唐志二卷¶
　　　佚¶
<pb:KR2n0011_WYG_103-11b>¶
　崇文總目唐成伯璵撰大抵取春秋賦詩斷章之義¶
　鈔取詩語彚而出之¶
毛詩指説¶
　　唐志一卷¶
　　　存¶
　崇文總目成伯璵撰畧序作詩大㫖及師承次序¶
　熊克跋曰唐成伯璵有毛詩指説一卷斷章二卷載¶
　於本志崇文總目謂指説畧述作詩大㫖及師承次¶
<pb:KR2n0011_WYG_103-12a>¶
　序斷章大抵取春秋賦詩斷章之義擷詩語彚而出¶
　之克先世藏書偶存指説㑹分教京口一日同官毘¶
　陵沈必豫子順見之欲更訪斷章合爲一帙葢久而¶
　未獲乃先刋指説於泮林庶與四方好古之士共焉¶
楊氏(嗣復/)等毛詩草木蟲魚圖¶
　　唐志二十卷¶
　　　佚¶
　新唐書開成中文宗命集賢院修撰并繪物象大學¶
<pb:KR2n0011_WYG_103-12b>¶
　士楊嗣復學士張次宗上之¶
　名賢畵録太和中文宗好古重道以晉明帝朝衛協¶
　畵毛詩圖草木鳥獸古賢君臣之像不得其眞召程¶
　修已圖之皆據經定名任意採掇由是冠冕之製生¶
　植之姿逺無不詳幽無不顯¶
　鄭樵曰毛詩蟲魚草木圖葢本陸璣疏而爲圖今雖¶
　亡有陸璣疏在則其圖可圖也¶
張氏(訢/)毛詩别録¶
<pb:KR2n0011_WYG_103-13a>¶
　　宋志一卷¶
　　　佚¶
　中興書目毛詩别録一卷張訢撰凡三十二篇毛鄭¶
　箋注取其長者述而廣之¶
令狐氏(名未/詳)毛詩音義¶
　　　佚¶
　王禹偁曰頃年謫宦解梁收得令狐補闕毛詩音義¶
　其本乃㑹昌三年所寫¶
<pb:KR2n0011_WYG_103-13b>¶
　　　　按小畜集中有還工部畢侍郎毛詩音義詩¶
　　　　苐言令狐補闕不詳其名考新舊唐書令狐¶
　　　　氏止綯曾官左補闕然歴相位元之不應仍¶
　　　　以補闕稱之也¶
亡名氏毛詩提綱¶
　　宋志一卷¶
　　　佚¶
　　　　按毛詩提綱一卷載於宋志而太平御覽引¶
<pb:KR2n0011_WYG_103-14a>¶
　　　　之當爲唐以前書也其詮葛藟云葛藟一名¶
　　　　燕薁好生河滸邊得水潤而長喻王九族䝉¶
　　　　王恩惠以育子孫今王無澤於族人不如葛¶
　　　　藟生河滸邊也其詮南山有臺云臺一名夫¶
　　　　須莎草也言山生臺及莎自䕃喻人君得賢¶
　　　　以自尊也其詮白華云白華野菅草也其性¶
　　　　柔韌堪用取此白華而將白茅束之喻申后¶
　　　　被褒姒所代惡人蒙善好人見棄也其詮螽¶
<pb:KR2n0011_WYG_103-14b>¶
　　　　斯云螽斯一名蜙蝑一名舂黍似蝗而小青¶
　　　　色長股而鳴喻后妃之性不妬忌子孫衆多¶
　¶
　¶
　¶
　¶
　¶
　經義考卷一百三¶
