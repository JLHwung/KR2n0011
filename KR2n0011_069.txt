# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.431201
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷六十九
<pb:KR2n0011_WYG_069-1a>¶
欽定四庫全書¶
　經義考卷六十九¶
　　　　　　　　　　翰林院檢討朱彞尊撰¶
　　　易(六十八/)¶
劉氏(瓛/)周易乾坤義¶
　　隋志一卷¶
　　　佚¶
周易四徳例¶
<pb:KR2n0011_WYG_069-1b>¶
　　七録一卷¶
　　　佚¶
　南史劉瓛字子珪沛郡相人薦為秘書郎不見用齊¶
　髙帝踐阼召瓛入華林園談語問以政道答曰政在¶
　孝經宋氏所以亡陛下所以得之是也帝咨嗟曰儒¶
　者之言可寳萬世永明初除歩兵校尉不拜天監元¶
　年諡曰貞簡先生¶
　蕭子顯曰劉瓛承馬鄭之後一時學徒以為師範¶
<pb:KR2n0011_WYG_069-2a>¶
李氏(玉之/)周易乾坤義¶
　　七録一卷¶
　　　佚¶
　阮孝緒曰齊臨沂令李玉之撰¶
許氏(辯/)乾坤氣法¶
　　隋志一卷¶
　　　佚¶
釋(法通/)周易乾坤義¶
<pb:KR2n0011_WYG_069-2b>¶
　　七録一卷¶
　　　佚¶
亡名氏周易乾坤三象¶
　　七録一卷¶
　　　佚¶
乾坤二卦集傳¶
　　二卷¶
　　　未見¶
<pb:KR2n0011_WYG_069-3a>¶
　　　　右見澹生堂書目¶
史氏(通/)乾坤别解¶
　　三卷¶
　　　佚¶
錢氏(貴/)乾坤纂遺¶
　　　未見¶
劉氏(遷/)乾坤㣲言¶
　　一卷¶
<pb:KR2n0011_WYG_069-3b>¶
　　　存¶
　曹溶曰劉遷字无始厯城人自號鍾陽子¶
王氏(逄/)乾坤指説¶
　　一卷¶
　　　佚¶
范氏(仲淹/)四徳説¶
　　一篇¶
　　　存¶
<pb:KR2n0011_WYG_069-4a>¶
朱子(熹/)元亨利貞説¶
　　一篇¶
　　　存¶
管氏(志遒/)周易六龍解¶
　　一卷¶
　　　存¶
　曽乾亨序曰管登之先生起家楚臬從潯陽上書乞¶
　歸候命匡廬之麓日玩周易注六龍解夫龍徳者大¶
<pb:KR2n0011_WYG_069-4b>¶
　人之學也濳見惕躍飛亢大人所乗之遇也乃中古¶
　而降龍徳之大人不少概見何哉葢嘗觀於陰陽之¶
　際而知天徳之難也龍本純陽有纎毫陰翳之未盡¶
　即難語龍徳乾元統天自一至九純陽用事用而無¶
　用朕兆莫測先天渾淪孰覩其首此乾體也自陰柔¶
　現而乾體析乾體析而羣陰始雜於陽就中陰氣消¶
　化未融其末立見羣龍安得无首哉夫天以无首¶
　為則有首則非天則矣天則不見龍徳隠而世變¶
<pb:KR2n0011_WYG_069-5a>¶
　日下矣陰既盛而陽剛漓即龍徳多迍數聖人之出¶
　正值惕躍之㑹於兩乾合體之間兢兢若此故曰¶
　作易者其有憂患乎其亦深矚陰陽之㣲機乎使¶
　其在今日憂患更復何似然聖人固已逆睹矣彼¶
　其以龍徳而於三四之際所操修垂戒者抑何肫¶
　至也先生負超世之識精詣悟徹中皆釋孔子傳¶
　文而未嘗創為臆説世之誦其言者可以知其人¶
　矣¶
<pb:KR2n0011_WYG_069-5b>¶
　志道自序曰余幼以應舉之例習易長而稍有所聞¶
　辛未登籍乙卯歸田日兢兢以修慝逺名是務筆劄¶
　罕有存者而天臺耿先生貽書以闡道相迪於是輯¶
　經刪史之念起㑹余捧分臬辰沅之檄以不能将母¶
　陳情再辭次蠡口郵亭以待命於時身心闃寂忽動¶
　訓易之思先草六龍解次乃㑹通乾坤彖象文言次¶
　及六子又次及屯䝉以後反對諸卦而余所陳疏與¶
　被叅之報並至遂返棹遄歸至蠱之上九而停筆自¶
<pb:KR2n0011_WYG_069-6a>¶
　惟蠡管之見未必深契聖心權命之曰易測將以餘¶
　力脱稾就有道而正焉而先慈之慟作矣傷哉天乎¶
　易之辭演自羑里易之傳兆於匡圍古聖興易尚有¶
　憂患余何人斯而能逃此酷罰哉門人張浩請以易¶
　測公諸人余曰書未成也則請先出六龍解余曰可¶
　哉是乾象中之一義也夫聖人之用盡於六龍矣其¶
　體則在乾乾字淵乎淵乎余苐測其影響云爾其中¶
　解羣龍无首之義實發端於耿先生萬厯癸巳¶
<pb:KR2n0011_WYG_069-6b>¶
　甘士价曰東溟周易六龍解因人事發天道旁引曲¶
　證中窽入神無一言泥易亦無一言非易¶
六龍剖疑¶
　　一卷¶
　　　存¶
　志道自序曰志道以萬厯壬辰待命蠡口草周易六¶
　龍解比歸緘質先師耿恭簡公公為題其簡端最賞¶
　惕見二解而推敲釋氏神龍之説是時公在沈疴中¶
<pb:KR2n0011_WYG_069-7a>¶
　葢疑余之以神龍首釋氏而未暇察其正為羣龍无¶
　首之義發也越七䙫今少司馬許敬庵先生有六龍¶
　解之評其持論平正切實大類恭簡公而推敲更密¶
　因復拈玩有不安於心者即隨其所列條欵從中剖¶
　厥疑義以復敬庵亦欲與海内賢豪共商之名之曰¶
　六龍剖疑云萬厯壬寅¶
王氏(輅/)師卦解¶
　　一卷¶
<pb:KR2n0011_WYG_069-7b>¶
　　　未見¶
　三楚文獻録王輅字以明公安人國子監生除鳳翔¶
　府通判歸隠平樂村竹林蔡復一撫黔過而問學輅¶
　著師卦解一卷報之皆折衝至理¶
柯氏(述/)否泰一十八卦論¶
　　　佚¶
　閩書柯述字仲常泉州南安人嘉祐四年登第元祐¶
　元符中兩知福州歴福建提刑湖南轉運使終朝議¶
<pb:KR2n0011_WYG_069-8a>¶
　大夫直龍圖閣述粹於易著否泰一十八卦以明君¶
　子小人之分¶
傳氏(耆/)同人卦説¶
　　一篇¶
　　　佚¶
　度正曰濓溪先生攝邵州事以改定同人説寄傅伯¶
　成伯成復書云蒙寄同人説改易數字皆人意所不¶
　能到宜乎使人宗師仰慕之不暇也¶
<pb:KR2n0011_WYG_069-8b>¶
　曹學佺曰耆遂寧人字伯成年十四薦於鄉知平羌¶
　縣¶
文氏(天祥/)賁卦義¶
　　一篇¶
　　　存¶
　　　　按賁卦義一篇先生兼崇政殿説書時於熙¶
　　　　明殿進講義也又有詩定之方中講義一篇¶
　　　　今集中不載¶
<pb:KR2n0011_WYG_069-9a>¶
王氏(逢/)復書¶
　　七卷¶
　　　佚¶
蔡氏(沆/)復卦大要¶
　　一篇¶
　　　存¶
　徐夢發志墓曰先生諱沆字復之號復齋居士西山¶
　先生次子也西山憐外表兄虞英無子與之為嗣更¶
<pb:KR2n0011_WYG_069-9b>¶
　名知方從母命歸宗入則受教家庭出則從文公學¶
　承父春秋之屬作春秋之論及王綱覇統等書行於¶
　世以敬為入徳之門户義為一身之主宰發明敬義¶
　以示人以復為學者遷善改過之幾與人講明復卦¶
　嘗言人當以不逺復為法以頻復而厲為戒尤有功¶
　於世教云¶
真氏(徳秀/)復卦説¶
　　一卷¶
<pb:KR2n0011_WYG_069-10a>¶
　　　存¶
　魏了翁作碑曰真公徳秀建寧浦城人字景元後更¶
　希元紹定六年以徽猷閣待制知泉州進顯謨閣知¶
　福州兼福建路安撫使端平元年權户部尚書除翰¶
　林院學士知制誥兼侍讀二年叅知政事感風疾以¶
　資政殿學士提舉萬壽觀兼侍讀致仕詔以文忠易¶
　名¶
王氏(家屏/)七日來復解¶
<pb:KR2n0011_WYG_069-10b>¶
　　一篇¶
　　　存¶
　俞汝言曰公字對南大同山陰人隆慶戊辰進士累¶
　官禮部尚書兼東閣大學士諡文端¶
王氏(喬桂/)七日來復解¶
　　一篇¶
　　　存¶
　顧&KR0928;曰石首人隆慶戊辰進士改庶吉士除福建道¶
<pb:KR2n0011_WYG_069-11a>¶
　御史歴四川布政司叅議¶
李氏(沂/)復見天心解¶
　　一篇¶
　　　存¶
　朱一是曰嘉魚人字太清萬厯丙戌進士改庶吉士¶
　除吏科給事中建言為民¶
陳氏(希亮/)家人噬嗑二卦圖¶
　　二篇¶
<pb:KR2n0011_WYG_069-11b>¶
　　　佚¶
范氏(祖禹/)家人卦解義¶
　　一篇¶
　　　存¶
　祖禹進劄子曰臣近以權住經筵久不進講陛下今¶
　月一日已御邇英又先降聖㫖過端午未住講讀此¶
　見陛下好學之至也而臣自五日以後北郊奉祀未¶
　獲入侍伏覩中宫初建將行嘉禮實為正始之基恭¶
<pb:KR2n0011_WYG_069-12a>¶
　惟本朝祖宗家法自三代以還葢未之有由漢以下¶
　皆不及也今陛下納后以承天地以奉祖宗内盡孝¶
　養外美風化將以為萬世法愚竊為陛下重之謹按¶
　周易家人之卦乃聖人所以定天下之端本臣輙不¶
　自揆敢撰集所聞先聖先賢之言為解義一篇謹録¶
　上進以代奉事伏望聖慈少賜省覽¶
(闕/)氏(徳亮/)家人經傳衍義¶
　　　佚¶
<pb:KR2n0011_WYG_069-12b>¶
　程鉅夫後序曰家人之卦辭曰父父子子兄兄弟弟¶
　夫夫婦婦而家道正正家而天下定齊景公問政於¶
　孔子孔子對曰君君臣臣父父子子嗚呼使君君臣¶
　臣父父子子兄兄弟弟夫夫婦婦豈有亂與亡哉夫¶
　惟聖人耐以天下為一家故治天下之道備於家人¶
　一卦非已備也所以為治道之備者始於此也嗚呼¶
　自天子以至於庶人皆父父子子兄兄弟弟夫夫婦¶
　婦獨非聖人之治乎予於是深有感於此書矣有問¶
<pb:KR2n0011_WYG_069-13a>¶
　治天下之道於徳亮者請執衍義以徃抑以風自火¶
　出之家推之風以動化言火以家宅言葢曰化天下¶
　必自一家始也爐鞲之説固善若曰火自風出乃可¶
　徳亮謂為何如¶
　　　　按徳亮不知其姓氏疑是趙采所撰明文淵¶
　　　　閣書目有家人衍義二冊未審即是書否也¶
朱子(熹/)損益象説¶
　　一卷¶
<pb:KR2n0011_WYG_069-13b>¶
　　　存¶
　黄幹跋曰損益之義大矣聖人獨有取於懲忿窒欲¶
　遷善改過何哉正心修身者學問之大端而齊家治¶
　國平天下之本也古之學者無一念不在身心之中¶
　後之學者無一念不在身心之外此賢愚所由分而¶
　聖人之所為深戒也晦庵先生二象以授學徒江君¶
　孚先所警於後學者至矣孚先以示其同學黄幹三¶
　復敬玩刻之臨川縣學以勉同志庶亦知所以自警¶
<pb:KR2n0011_WYG_069-14a>¶
　哉嘉定己巳暮春¶
釋(契嵩/)巽説¶
　　一篇¶
　　　存(載鐔津集/)¶
　陳舜俞曰契嵩字仲靈自號濳子藤州鐔津人得法¶
　於洞山慶厯間居錢塘皇祐間去居越觀察李公謹¶
　奏賜紫方袍乃抱書游京師賜號明教大師¶
漢易中孚義¶
<pb:KR2n0011_WYG_069-14b>¶
　　　佚¶
　　　　按公羊春秋隕霜不殺草傳何休注引易中¶
　　　　孚記文曰陰假陽威之應也是漢有其書矣¶
胡氏(鼎金/)三陳九卦説¶
　　一卷¶
　　　未見¶
　俞汝言曰胡鼎金字貴剛究心易學作三陳九卦説¶
　見朱升周易旁注¶
<pb:KR2n0011_WYG_069-15a>¶
王氏(安石/)九卦論¶
　　一篇¶
　　　存¶
包氏(希魯/)易九卦衍義¶
　　一卷¶
　　　佚¶
　江西通志希魯字魯伯進賢人從學吳澂其教人先¶
　徳行後文藝及卒門人私謚曰忠文¶
<pb:KR2n0011_WYG_069-15b>¶
張氏(希文/)十三卦攷¶
　　一卷¶
　　　佚¶
　傅若金狀曰大書字質夫瑞之新昌人初為吏以薦¶
　授百丈尹不赴所居積書圜四壁若巢然人因號書¶
　巢先生¶
范氏(述曽/)易文言注¶
　　　佚¶
<pb:KR2n0011_WYG_069-16a>¶
　冊府元龜范述曽為大中大夫注易文言¶
沈氏(束/)文言説内外¶
　　　未見¶
沈氏(進/)文言㑹粹¶
　　二卷¶
　　　存¶
　繆泳序曰文言孔子十翼之一也故章必冠以子曰¶
　而梁武獨謂為文王所作豈其然與世之言古易者¶
<pb:KR2n0011_WYG_069-16b>¶
　分十翼以復孔氏之舊於文言傳僅録乾坤二篇不¶
　知散入於繫辭者尚多也吾友沈山子研精易學取¶
　繫辭諸卦類乎文言者悉附於乾坤之後又以論語¶
　戴記諸書文義相近者増益之題曰文言㑹粹葢説¶
　經者不嫌於同異以之入於古易其誰曰不宜¶
謝氏(萬/)周易繫辭注¶
　　隋志二卷¶
　　　佚¶
<pb:KR2n0011_WYG_069-17a>¶
　晉書萬字萬石簡文帝作相召為撫軍從事中郎再¶
　遷豫州刺史領淮南太守監司豫冀并四州軍事¶
　　　　按雙湖胡氏易啓䝉翼傳所載傳注有謝平¶
　　　　繫辭注二卷疑即萬書字偶譌也¶
韓氏(康伯/)繫辭注¶
　　隋志三卷¶
　　　存¶
　晉書韓伯字康伯潁川長社人簡文帝居藩引為談¶
<pb:KR2n0011_WYG_069-17b>¶
　客自司徒左西屬轉撫軍掾中書散騎常侍豫章太¶
　守入為侍中轉丹陽尹吏部尚書領軍將軍改太常¶
　李心傳曰後漢書楊易傳云天垂象見吉凶聖人則¶
　之魏志許定奏事亦云天垂象見吉凶聖人則之河¶
　出圖洛出書聖人效之皆與韓康伯本不同¶
　李清臣曰韓康伯頗號知易至於聖人之精義又徃¶
　徃溺入於名理趨向大與佛老相類¶
　程子曰讀易者如王輔嗣韓康伯只以老莊解之是¶
<pb:KR2n0011_WYG_069-18a>¶
　何道理¶
　税與權曰易經羲文周孔之手可謂最古而篇第不¶
　明葢漢魏以來諸儒之罪而王韓尤其著者魏志謂¶
　鄭康成始合彖象於經厥初猶如今乾坤附之於後¶
　至王弼則自坤以下各爻聨綴之標題乃以上經乾¶
　傳至下經豐傳為六卷不知於義何居及韓伯又以¶
　上下繫為七八卷説序雜為第九卷略例為第十卷¶
　使羲文周公上下二篇之經不成二篇而孔子十翼¶
<pb:KR2n0011_WYG_069-18b>¶
　不成十翼漢魏迄今幾千餘年列於學官無一人能¶
　辨其非者惑世誣民抑何盛哉¶
　王應麟曰繫辭正義云韓氏親受業於王弼承弼之¶
　㫖故引弼云以證成其義愚攷弼終於魏正始十年¶
　韓康伯東晉簡文帝引為談客二人不同時相去甚¶
　逺謂之親受業誤矣¶
　俞琰曰漢去古未逺諸儒訓解多類象數葢亦有所¶
　本至魏王弼以老莊之虚無倡於前晉韓康伯又和¶
<pb:KR2n0011_WYG_069-19a>¶
　於後聖人之本㫖遂晦沿襲至於唐諸儒皆宗之太¶
　宗詔名儒定九經正義於易則取王傳而孔頴達軰¶
　以當時所尚故雖其説未盡善亦必為之曲䕶　又¶
　曰隋經籍志云秦焚書周易獨以卜筮得存惟失説¶
　卦三篇後河内女子得之今韓康伯注本以説卦三¶
　篇分出序卦雜卦則序卦雜卦之名葢始於康伯也¶
　王褘曰韓康伯注繫辭説卦等篇其説本於王弼疎¶
　略而無據¶
<pb:KR2n0011_WYG_069-19b>¶
　　　　按陸氏釋文序録注繫辭者十人謝萬韓伯¶
　　　　袁悦之桓𤣥卞伯玉荀柔之徐爰顧歡明僧¶
　　　　紹劉瓛今之存者惟韓氏而已¶
桓氏(𤣥/)繫辭注¶
　　隋志二卷¶
　　　佚¶
　陸徳明曰字敬道譙國龍亢人偽楚皇帝¶
　王應麟曰何以守位曰人所謂后非衆罔與守邦也¶
<pb:KR2n0011_WYG_069-20a>¶
　釋文云桓𤣥明僧紹作仁今本乃從桓𤣥誤矣本義¶
　作人云吕氏從古¶
袁氏(悦之/)繫辭注¶
　　　佚¶
荀氏(柔之/)周易繫辭注¶
　　隋志二卷¶
　　　佚¶
卞氏(伯玉/)周易繫辭注¶
<pb:KR2n0011_WYG_069-20b>¶
　　七録二卷¶
　　　佚¶
　阮孝緒曰宋東陽太守卞伯玊撰¶
　陸徳明曰濟陰人宋東陽太守黄門郎¶
徐氏(爰/)周易集注繫辭¶
　　七録二卷¶
　　　佚¶
顧氏(歡/)注二繫¶
<pb:KR2n0011_WYG_069-21a>¶
　　　佚¶
劉氏(瓛/)周易繫辭義疏¶
　　　佚¶
明氏(僧紹/)繫辭注¶
　　　佚¶
　陸徳明曰僧紹字承烈平原人徵國子博士¶
　　　　按釋文引明氏繫辭注何以守位曰人人作¶
　　　　仁易有聖人之道四焉作君子之道¶
<pb:KR2n0011_WYG_069-21b>¶
沈氏(驎士/)周易兩繋訓注¶
　　　佚¶
梁武帝周易繫辭義疏¶
　　隋志一卷¶
　　　佚¶
蕭氏(子政/)周易繫辭義疏¶
　　隋志三卷(唐志二卷/)¶
　　　佚¶
<pb:KR2n0011_WYG_069-22a>¶
宋氏(褰/)周易繫辭注¶
　　隋志二卷¶
　　　佚¶
　冊府元龜宋褰為大中大夫注周易繫辭二卷¶
杜氏(弼/)繫辭義疏¶
　　　佚¶
　北史杜弼字輔元中山曲陽人孝昌初除太學博士¶
　調侍御史累遷大行臺郎中賜爵定陽縣男後除膠¶
<pb:KR2n0011_WYG_069-22b>¶
　州刺史耽好𤣥理注莊子惠施篇并易上下繫辭曰¶
　新注義苑並行於世¶
荀氏(諺/)繫辭注¶
　　唐志二卷¶
　　　佚¶
胡氏(瑗/)繫辭解¶
　　二卷¶
　　　存¶
<pb:KR2n0011_WYG_069-23a>¶
司馬氏(光/)繫辭説¶
　　宋志二卷¶
　　　未見¶
鄒氏(浩/)繫辭纂義¶
　　宋志二卷¶
　　　未見¶
　浩自序曰未有天地固有者易也豈待聖人作之而¶
　後為易乎聖人取易於不可見聞之中而見之於卦¶
<pb:KR2n0011_WYG_069-23b>¶
　爻彖象之内使天下後世由此入易焉猶魚兔之筌¶
　蹄也猶江海之舟楫也猶諸夏之道路也猶堂奥之¶
　門户也伏羲作易之初八卦而已三畫而已文王益¶
　之而為六十四重之以六爻然後天下之能事畢矣¶
　然而未有辭也周公又即卦爻為辭以繫焉而孔子¶
　名之謂之繫辭先儒謂文王繫卦辭周公繫爻辭誤¶
　矣楊子曰易始八卦而文王六十四其益可知也又¶
　曰重易六爻不亦淵乎以此推之文王但益卦重爻¶
<pb:KR2n0011_WYG_069-24a>¶
　未嘗繫辭而繫辭者皆周公也孔子曰八卦成列象¶
　在其中矣伏羲也因而重之爻在其中矣剛柔相推¶
　變在其中矣文王也繫辭焉而命之動在其中矣周¶
　公也三聖一心孔子之心三聖之心也樂天知命又¶
　憂之大也故又為彖象以釋卦爻之辭又為文言以¶
　兼釋其彖象又因卦爻彖象而無所不釋以自見其¶
　意後之君子視其可以傳卦爻之下者既以别而傳¶
　之矣視其不可以傳卦爻之下者則類而傳之於其¶
<pb:KR2n0011_WYG_069-24b>¶
　後耳取孔子之名周公者名焉亦謂之繫辭其為繫¶
　辭雖同其所以為繫辭則異矣兹異也祗其所以為¶
　同歟是故立象以盡意伏羲之事也設卦以盡情偽¶
　文王之事也繫辭焉而盡其言周公之事也變而通¶
　之以盡利鼓之舞之以盡神則孔子與焉至孔子而¶
　所以盡利所以盡神於是乎盡矣孔子嘗曰智者觀¶
　其彖辭則思過半矣觀彖而已未及象也而思已過¶
　半况并繫辭觀之乎雖然不能自師其誠心不足以¶
<pb:KR2n0011_WYG_069-25a>¶
　觀繫辭不能觀繫辭不足以觀易易乎易乎捨繫辭¶
　而易者豈無其人乎吾未之見也¶
蔣氏(之竒/)繫辭解¶
　　宋志二卷¶
　　　佚¶
　東都事略之竒字頴叔宜興人游歐陽修之門後摭¶
　浮語彈修考驗無實遂為清議所非官至樞密院使¶
　崇寧初以觀文殿學士知杭州¶
<pb:KR2n0011_WYG_069-25b>¶
韓氏(元吉/)繫辭傳¶
　　　佚¶
　江西通志韓元吉字无咎開卦人維之子仕至吏部¶
　尚書龍圖閣學士封頴川公嘗師尹焞友朱子又得¶
　吕祖謙為女壻為諸儒所重徙居上饒前有澗水故¶
　號南澗¶
劉氏(槩/)易繫辭解¶
　　宋志十卷¶
<pb:KR2n0011_WYG_069-26a>¶
　　　佚¶
　董真卿曰槩字仲平東明人¶
　胡一桂曰劉槩繫辭解有論以括其大意¶
鄧氏(傳之/)繫辭説¶
　　一卷¶
　　　佚¶
　周必大曰永豐鄧傳之字師孟游永嘉葉適正則之¶
　門其於六經尢好讀易有繫辭説一卷¶
<pb:KR2n0011_WYG_069-26b>¶
吕氏(祖謙/)周易繫辭精義¶
　　宋志二卷¶
　　　存¶
黄氏(幹/)繫辭傳解¶
　　一卷¶
　　　存¶
　　　　凡二篇又一篇安慶郡學講義¶
柴氏(中行/)易繫集傳¶
<pb:KR2n0011_WYG_069-27a>¶
　　　佚¶
　舘閣續録柴中行字與之饒州餘千人紹熙元年進¶
　士及第以宗正少卿十一年正月兼國史院編修官¶
　七月為秘書監十二年六月除秘閣修撰知贛州¶
　宋史中行所著有易繫集傳書集傳詩講義論語童蒙説¶
　張世南曰南溪柴先生中行吾鄉前輩也以國學¶
　上舍登紹熙庚戌甲科事寧考為秘書監初任臨¶
　川推官秋大比漕司前期取脚色必欲書委不是偽¶
<pb:KR2n0011_WYG_069-27b>¶
　學五字先生得文移即具申云自㓜習易讀伊川之¶
　書以取科第如以為偽不願考有讒之者内臺欲加¶
　論列何公澹在諫省曰其人所守不變可罪之乎¶
　董真卿曰恕齋集解繫辭以後¶
王氏(之佐/)繫辭解¶
　　　佚¶
　黄震後序曰易示吉凶所以吉所以凶則有理存焉¶
　自晉人以老易並言遂矯誣聖經以證虚無之學至¶
<pb:KR2n0011_WYG_069-28a>¶
　我伊川始言理以究其精㣲晦庵始言吉凶以復其¶
　本義繼此言易者紛紛匪贅則鑿否則淪於虚無者¶
　有以臨川鄒氏解六十四卦其有王氏繼之解繫辭¶
　始明白守正不襲用二先生之説而理自然相符其¶
　學識之正何如哉然其意猶未顯於世雖其後人出¶
　以見示猶自謙遜謂不過平説爾余嘗考二氏與陸¶
　象山同以明經薦於鄉名聲實相上下象山以解經¶
　為非至今名聲振天下二氏帖帖正理下帷解經沒¶
<pb:KR2n0011_WYG_069-28b>¶
　世而名不稱出竒者爭傳守正者無聞天下事每如¶
　此既録其副因三太息書元本而還之¶
柴氏(元祜/)易繫辭説¶
　　　佚¶
　姓譜元祜字益之通五經尤長於易四方從學者衆¶
　湯漢李伯玉饒魯皆出其門學者稱為强恕先生著¶
　春秋尚書論語解易繫辭中庸大學説¶
舒氏(滸/)繫辭説¶
<pb:KR2n0011_WYG_069-29a>¶
　　三卷¶
　　　佚¶
何氏(基/)繫辭發揮¶
　　二卷¶
　　　未見¶
亡名氏繫辭要㫖¶
　　宋志一卷(胡氏翼傳三卷/)¶
　　　佚¶
<pb:KR2n0011_WYG_069-29b>¶
太學直講繫辭¶
　　十二卷¶
　　　佚¶
　胡一桂曰三舍時學舍講義也¶
劉氏(因/)易繫辭説¶
　　　佚¶
　蘓天爵作墓表曰先生諱因字夢吉保定容城人嘗¶
　愛諸葛孔明靜以修身之語表所居曰靜修至元十¶
<pb:KR2n0011_WYG_069-30a>¶
　有九年徵拜承徳郎右贊善大夫未㡬辭歸二十八¶
　年復遣使以集賢學士嘉議大夫來徵以疾固辭不¶
　起先生於文不為空言皆有補於世教其小學四書¶
　語録皆門生所録惟易繫辭説乃先生病中筆之親¶
　授其徒者也延祜中贈翰林學士資善大夫上䕶軍¶
　追封容城郡公諡文靖¶
齊氏(履謙/)繫辭㫖略¶
　　二卷¶
<pb:KR2n0011_WYG_069-30b>¶
　　　未見¶
倪氏(復/)易繫辭解¶
　　　未見¶
陳氏(仁錫/)繫辭十篇書¶
　　十卷¶
　　　未見¶
張氏(習孔/)繫辭字訓¶
　　一卷¶
<pb:KR2n0011_WYG_069-31a>¶
　　　存¶
李氏(燾/)易大傳雜說¶
　　宋志一卷¶
　　　未見¶
　¶
　¶
　¶
　¶
<pb:KR2n0011_WYG_069-31b>¶
　¶
　¶
　¶
　¶
　¶
　¶
　¶
　經義考卷六十九¶
