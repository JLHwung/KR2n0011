# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.621203
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷三十
<pb:KR2n0011_WYG_030-1a>¶
欽定四庫全書¶
　經義考卷三十¶
　　　　　　　　　　翰林院檢討朱彝尊撰¶
　　　易(二十九/)¶
吳氏(仁傑/)古周易¶
　　宋志十二卷¶
　　　未見¶
周易圖説¶
<pb:KR2n0011_WYG_030-1b>¶
　　宋志二卷¶
　　　存¶
集古易¶
　　宋志一卷¶
　　　存¶
　仁傑自序曰易與天地並未有文字先有此書自伏¶
　羲畫八卦以貞悔之象重之爲六十四時則有卦有¶
　象而無辭始卦之重占以定體文王作彖總論其義¶
<pb:KR2n0011_WYG_030-2a>¶
　謂卦不足以盡吉凶之變廼附著變爻及覆卦之畫¶
　以演其占時則有彖有爻而未有爻辭周公繼之於¶
　爻畫覆卦之下皆繫辭焉而易上下篇之文始備孔¶
　子承三聖為十翼以贊易道彖象繫辭文言説卦序¶
　卦雜卦是也謂之易傳彖象繫辭夫子所自著也文¶
　言以下弟子記夫子之言也按汲冡書有周易上下¶
　篇而無彖象繫辭陸徳明釋文孔壁所得古文傳為¶
　十翼而不言經然則十翼之作其初自爲篇簡不與¶
<pb:KR2n0011_WYG_030-2b>¶
　易經相屬此冡壁所藏所以各得其一歟漢田何之¶
　易其傳出於孔氏上下經十翼離為十二篇而解者¶
　自爲章句此古經也又有費直易亡章句崇文總目¶
　序云以彖象文言雜入卦中者自費氏始按鄭康成¶
　易以文言説卦序卦合為一卷則文言雜入卦中康¶
　成猶未爾非自費氏始也直本傳云徒以彖象繫辭¶
　十篇之言解説上下二經葢解經但用彖象繫辭漢¶
　書本誤以之言字爲文言耳十篇云者史舉其凡直¶
<pb:KR2n0011_WYG_030-3a>¶
　之學似於每卦之後列彖象繫辭去其篇第之目而¶
　冠傳字以總之正如杜元凱春秋解分經之年與傳¶
　之年相附而經自經傳自傳也然彖象繫辭之名一¶
　沒不復汨亂古經則始於此劉向嘗以中古文校施¶
　孟梁丘或脱去无咎悔亡惟費氏經與古文同由是¶
　諸家之學寖微於漢末而費氏獨興康成因之遂省¶
　六爻之畫與覆卦之畫移上下體於卦畫之下而以¶
　卦名次之移初九至用九之文而加之爻辭之上又¶
<pb:KR2n0011_WYG_030-3b>¶
　以彖象合之於經而加彖曰象曰之文今王弼易乾¶
　卦自文言以前則故鄭氏本也以髙貴鄉公淳于俊¶
　問對觀之於時康成所注雖合彖象於經而所謂彖¶
　象不連經文者猶在及王注易則康成之本謂孔子¶
　賛爻之辭本以釋經宜相附近及各附當爻每爻加¶
　象曰以别之謂之小象又取文言附於乾坤二卦加¶
　文言曰三字於首若説卦等篇則仍其舊别自爲卷¶
　總曰繫辭自是世儒知有弼易而不知有所謂古經¶
<pb:KR2n0011_WYG_030-4a>¶
　矣原三經之學初欲學者尋省易了日趨於簡便而¶
　末流之弊學者遂廢古經使後世不見此書之純全¶
　與聖人述作之本意可勝嘆哉然則天下之事務趨¶
　於簡便者其弊每如此可爲作俑者之戒也隋經籍¶
　志序謂秦焚書易以卜筮獨存唯失説卦三篇後河¶
　内女子得之按今説卦乃止一篇故先儒疑易文亦¶
　有亡者不得爲全書又説卦之文每及於彖象繫辭¶
　必以聖人稱之先儒謂此非伏羲文王周公之作然¶
<pb:KR2n0011_WYG_030-4b>¶
　十翼之書復有所謂彖象繫辭其名相亂學者疑焉¶
　仁傑按史稱孔子晚而好學讀之韋編三絶而爲之¶
　傳顔師古曰傳謂彖象繫辭之屬則知伏羲文王周¶
　公之作固曰彖象繫辭而十翼所謂彖象繫辭乃其¶
　傳也費氏本有傳字故王弼於每卷必以首卦配傳¶
　名之音義釋上經乾傳云傳謂夫子十翼又釋繫辭¶
　上云王肅本繫辭上傳由此言之十翼所謂彖象繫¶
　辭并不與伏羲文王周公之名相亂古經葢曰彖傳¶
<pb:KR2n0011_WYG_030-5a>¶
　象傳繫辭傳也今易指孔子象辭為大象而以釋爻¶
　辭之文爲小象者案易固有大小之象焉大象指八¶
　卦八物之象所謂八卦以象告立象以盡意如乾爲¶
　天震為雷之類説卦載帝出乎震至成言乎艮蘓文¶
　忠公謂古有是説孔子從而釋之者是已小象指六¶
　十四卦八物相配之象所謂象其物宜是故謂之象¶
　八卦成列象在其中如雷在天上大壯之類孔子所¶
　著象傳是已然則今大象當曰象傳小象乃孔子所¶
<pb:KR2n0011_WYG_030-5b>¶
　謂釋爻辭者當曰繫辭傳也夫孔子釋爻辭之文謂¶
　之繫辭傳則周公爻辭曰繫辭可矣歐陽公曰繫者¶
　有所繫之謂也故曰繫辭焉以㫁其吉凶是故謂之¶
　爻言其爲辭各聨屬其一爻者也是則本専指爻辭¶
　爲繫辭蘓文忠亦謂以上下繫為繫辭則失之矣然¶
　孔頴達以為繫辭通指卦爻之辭言之不專指爻辭¶
　是不然按説卦言繫辭者六其一曰繫辭焉以明其¶
　吉凶是故謂之爻此不待言而明者其一曰立象以¶
<pb:KR2n0011_WYG_030-6a>¶
　盡意設卦以盡情偽繫辭焉以盡其言此歴舉三聖¶
　之作象謂伏羲六十四卦之象卦繫謂文王周公彖¶
　辭繫辭也其一曰因而重之爻在其中繫辭焉而命¶
　之動在其中龔深甫侍郎云繫辭焉而命之所以明¶
　爻也其一曰易有四象所以示也繫辭焉所以告也¶
　正義曰四象謂七八九六按七八即爻之不變者九¶
　六即爻之變者然則此章所指亦爻辭也其一曰聖¶
　人設卦觀象繫辭焉而明吉凶言設卦所以觀象繫¶
<pb:KR2n0011_WYG_030-6b>¶
　辭所以明吉凶云爾卦謂彖辭繫謂爻辭故曰彖者¶
　言乎象爻者言乎變又曰齊小大者存乎卦辨吉凶¶
　者存乎辭凡此皆互見其義或以彖對爻或以卦對¶
　辭曰卦曰彖云者皆指乎卦辭也曰爻曰辭云者皆¶
　指夫爻辭也簡言之則曰彖曰象曰爻曰辭詳言之¶
　則卦曰彖辭爻曰繫辭截然有不可紊者不然卦辭¶
　既曰彖矣安得復以繫辭名之説卦凡以卦與辭二¶
　文相對韓康伯蘇文忠皆曰辭爻辭也楊元素侍讀¶
<pb:KR2n0011_WYG_030-7a>¶
　亦謂聖人設卦觀象繫辭焉而明吉凶又曰繫辭焉¶
　所以告也葢指周公之所爲爻辭以説卦本㫖及韓¶
　蘇龔楊之言參之謂繫辭非專指爻辭可不可耶雖¶
　然謂爻辭為繫辭謂小象為繫辭傳則今所謂上下¶
　繫者復何名哉或曰二繫皆謂之説卦與今説卦通¶
　爲三篇諸儒皆以繫辭傳為小象而上下繫之名無¶
　所歸故取説卦前二篇名之其實本説卦也歐陽公¶
　謂今繫辭之文雜論易之諸卦其辭非有所繫不得¶
<pb:KR2n0011_WYG_030-7b>¶
　謂之繫辭葉少藴左丞亦曰太史公引天下同歸而¶
　殊塗一致而百慮爲易大傳則漢諸儒固未嘗以今¶
　兩篇為繫辭斯其爲説卦也審矣太史公以兩篇為¶
　大傳者葢十翼皆謂之易傳而漢之易師楊何之屬¶
　又著易書行於世太史公受易於楊何謂説卦之文¶
　爲大傳者以别楊何之徒所謂傳耳今詩序一名詩¶
　大傳亦以别毛公故訓傳(闕/)也鄭東卿論説卦出漢¶
　宣時而漢宣之前儒者亦多引援豈秦火之後易家¶
<pb:KR2n0011_WYG_030-8a>¶
　秘此而不輕傳也按太史公周行天下多見先秦古¶
　書此三篇之文雖未獻於孝宣之時固已先衆人而¶
　見之矣世家不云乎孔子晚喜易序彖繫象説卦文¶
　言此其證也先儒以為序之繫之説之文之於義未¶
　允此謂序易及彖傳象傳繫傳文言説卦也或者又¶
　謂聖人之書不當捨經傳傳案易音義云經者常也¶
　法也傳以傳述為義經之為經以其可為萬世之常¶
　法傳作述前人之作如是而已非必尊經而卑傳十¶
<pb:KR2n0011_WYG_030-8b>¶
　翼之文述而不作其體傳也其言經也豈害其為聖¶
　人之書乎况史稱孔子讀易而為之傳則傳也者夫¶
　子所自名非後人名之也夫如此謂十翼彖象繫辭¶
　爲彖傳象傳繫辭傳復何疑哉以易考之䷀伏羲¶
　之卦也元亨利貞者文王之彖也曰大哉乾元萬物¶
　資始乃統天以下此夫子所述彖之傳也内卦☰外¶
　卦☰者伏羲卦中貞悔之象也曰乾下乾上天行健¶
　君子以自强不息者孔子所述象之傳也一者文王¶
<pb:KR2n0011_WYG_030-9a>¶
　於卦外所演變爻之畫也潜龍勿用者周公繫爻之¶
　辭也曰初九潛龍勿用陽在下也者孔子所述繫辭¶
　之傳也䷀文王所演覆卦之畫也曰見羣龍无首¶
　吉者周公之繫辭也曰用九天徳不可為首者孔子¶
　所述繫辭之傳也象述伏羲彖述文王繫辭述周公¶
　而象在彖後者穎達謂當繇彖詳而象畧疑不専為¶
　是孔子所述其肯先文王乎又十翼之次先儒所論¶
　亦有多家穎達獨取鄭氏之説云上彖下彖上象下¶
<pb:KR2n0011_WYG_030-9b>¶
　象上繫下繫文言説卦序卦雜卦其説謂經分上下¶
　則彖象亦當随經而分不知經爲上下篇直以古者¶
　竹簡重大故爾若謂彖象當随經而分序卦何以不¶
　分耶胡秘監且以彖大象小象上繫下繫乾文言坤¶
　文言説卦序卦雜卦為十篇胡安定易之曰上彖一¶
　下彖二大象三小象四文言五上繫六下繫七説卦¶
　八序卦九雜卦十文言既不當離而為二至以二繫¶
　居文言之後説卦之前亦恐其非序矣仁傑謂十翼¶
<pb:KR2n0011_WYG_030-10a>¶
　彖傳也象傳也繫辭上下傳也文言也説卦上中下¶
　也序卦也雜卦也並上下經是爲十二篇上經下經¶
　之目本之費直孟喜繫辭上傳繫辭下傳之文本之¶
　王肅彖象繫辭文言之次本之藝文志而説卦之爲¶
　三篇則河内女子所得之數也其篇第在古如此而¶
　費鄭以来汨之嗚呼維天未䘮斯文故厄於秦而獨¶
　不廢奈何後世猶疑其非全書其失在傳注之家以¶
　傳參雜於經而然也今以彖辭歸之卦下以繫辭歸¶
<pb:KR2n0011_WYG_030-10b>¶
　之爻下以上下體歸之象傳以卦名及初上九六二¶
　用之文歸之繫辭傳以上下經仍為兩篇傳為十篇¶
　然後古十二篇之易復得其全矣夫易之爲書其藴¶
　奥微妙非深造自得者未易言也仁傑未得其門户¶
　獨次其舊文而欲復之紹興辛巳之冬書始萌芽博¶
　考深求又二十八年而後定古經之失復之之難如¶
　是哉是以君子重變古也¶
　朱子曰吳斗南古易既畫全卦繫以彖辭再畫本卦¶
<pb:KR2n0011_WYG_030-11a>¶
　分六爻而繫以爻辭似渉重複又彖傳釋彖辭象傳¶
　釋爻辭繫辭傳則通釋卦爻之辭故統名之曰繫辭¶
　傳恐不可改繫辭傳為説卦葢説卦之體乃分别八¶
　卦方位與其象類故得以説卦名之繫辭傳兩篇釋¶
　卦爻之義例辭意為多恐不得謂之説卦也¶
　吳元夀跋曰古易六十四卦象而不名卦皆有辭又¶
　大書其爻而繫辭焉惟乾坤覆卦之象餘則否彖象¶
　繫辭各有傳合文言説卦序卦雜卦爲十篇古易大¶
<pb:KR2n0011_WYG_030-11b>¶
　畧葢如此後世儒者便文求義乃取象彖繫傳文言¶
　之文雜入爲經凡繫辭之文與夫象之覆者皆畧之¶
　三聖遺書殆失其本真矣天佑斯文全書仍在學者¶
　猶獲見於千載之上如是為經如是為傳益以見古¶
　聖人作述之本㫖吁何幸歟¶
　陳振孫曰仁傑所録以爻為繫辭今之繫辭為説卦¶
　其言十翼為彖傳象傳繫辭傳上下説卦上中下文¶
　言序卦雜卦并上下經為十二篇按漢世傳易者施¶
<pb:KR2n0011_WYG_030-12a>¶
　孟梁丘京費費最晚出不得立於學官其學亡章句¶
　惟以彖象文言等解上下經自劉向校中古文易經¶
　諸家或脱无咎悔亡惟費氏與古文同東京名儒馬¶
　鄭皆傳之其後諸家皆廢而費學孤行以至於今其¶
　合彖象文言於經葢自康成輔嗣以來展轉相傳學¶
　者遂不識古文本經甚至於今世考官命題或連彖¶
　象爻辭為一對大義者志得而已往往穿鑿傅會而¶
　經㫖破碎極矣凡此諸家所録雖頗有同異大較經¶
<pb:KR2n0011_WYG_030-12b>¶
　自爲經傳自為傳而於傳之中彖象文言亦各不相¶
　混稍復古文之舊均有益於學者宜並存之又有九¶
　江周燔所次附見吳氏書篇末今古文參用視諸本¶
　爲無據云¶
　王應麟曰元豐五年汲郡吕大防始定周易古經分¶
　上經下經上彖下彖上象下象繫辭上下各二篇文¶
　言説卦序卦雜卦各一篇凡十二篇靖國中嵩山晁¶
　説之亦注古文易并十二為八以卦爻彖象文言繫¶
<pb:KR2n0011_WYG_030-13a>¶
　辭説卦序卦各為一篇睢陽王氏東莱吕氏亦各定¶
　爲十二篇其後九江周燔又自改定次序與諸家之¶
　説不類故言古易者為五家吳仁傑集為一卷仁傑¶
　亦分為十二篇¶
　董真卿曰仁傑字斗南平江崑山人周易圗説三卷¶
　集古易一卷¶
吕氏(祖謙/)古易¶
　　宋志一卷(通考十/二卷)¶
<pb:KR2n0011_WYG_030-13b>¶
　　　存¶
　祖謙自序曰漢興言易者六家獨費氏傳古文易而¶
　不立於學官劉向以中古文易經挍施孟梁丘經㦯¶
　脱去无咎悔亡惟費氏經與古文同然則真孔氏遺¶
　書也東京馬融鄭𤣥皆為費氏學其書始盛行今學¶
　官所列王弼易雖宗荘老其書固鄭氏書也費氏易¶
　在漢諸家中最近古最見排擯千載之後巋然獨在¶
　豈非天哉自康成輔嗣合彖象文言於經學者遂不¶
<pb:KR2n0011_WYG_030-14a>¶
　見古本近世嵩山晁氏編古周易將以復於其舊而¶
　其刋補離合之際覽者或以為未安祖謙謹因晁氏¶
　書參考傳記復定為十二篇篇目卷帙一以古為㫁¶
　其説具於音訓云¶
　朱子跋曰古文周易經傳十二篇亡友東莱吕祖謙¶
　伯恭父之所定而音訓一篇則其門人金華王莘叟¶
　之所筆受也熹嘗以爲易經本為卜筮而作皆因吉¶
　凶以示訓戒故其言雖約而所包甚廣夫子作傳亦¶
<pb:KR2n0011_WYG_030-14b>¶
　略舉其一端以見凡例而已然自諸儒分經合傳之¶
　後學者便文取義往往未及玩心全經而遽執傳之¶
　一端以為定説於是一卦一爻僅為一事而易之為¶
　用反有所局而無以通乎天下之故若是者熹葢病¶
　之是以三復伯恭父之書而有發焉非特為其章句¶
　之近古而已也音訓則妄意其或有所遺脱莘叟葢¶
　言書甫畢而伯恭父歿是則固宜然亦未敢輙補也¶
　爲之别見於篇後云¶
<pb:KR2n0011_WYG_030-15a>¶
　陳振孫曰著作郎東莱吕祖謙伯恭隆興癸未鎮㕔¶
　甲科宏詞亦入等仕未達得末疾奉祠所定古易篇¶
　次與吕微仲同音訓則其門人王莘叟筆受晦庵刻¶
　之臨漳會稽益以程氏是正文字及晁氏説所著本¶
　義據此本也繫辭精義集程氏諸家之説以程傳不¶
　及繫辭故也舘閣書目以爲託伯恭之名¶
　黄震曰東莱先生易説諸卦皆備然特出於門人集¶
　録非先生親筆亦見有義未瑩處如天在山中大畜¶
<pb:KR2n0011_WYG_030-15b>¶
　云山安能畜天以方寸能留藏八荒則亦有此理愚¶
　恐經文只是山中見天耳非必包天於山如洞天之¶
　云也如大過獨立不懼云常人數百年所不見必大¶
　驚駭無一人以我為是非大力量何以當之愚恐經¶
　文只説自守之堅耳若人大驚駭而我獨不懼王金¶
　陵執拗可鑒也如君子以虚受人云聖人無邪無正¶
　皆受之語亦微過於寛邪正恐難兼受¶
　董真卿曰吕氏古易十二篇一卷上絰第一下經第¶
<pb:KR2n0011_WYG_030-16a>¶
　二彖上傳第一彖下傳第二象上傳第三象下傳第¶
　四繫辭上傳第五繫辭下傳第六文言傳第七説卦¶
　傳第八序卦傳第九雜卦傳第十¶
　胡一桂曰伯恭與微仲篇次一同而微仲自一至十¶
　二之序小異爾又吳氏所載費氏易已自不能不小¶
　有變動而東莱謂費氏經真孔氏遺書豈吳氏考之¶
　猶未的歟¶
東莱易説¶
<pb:KR2n0011_WYG_030-16b>¶
　　二卷¶
　　　存¶
　王應麟曰上天下澤履此易之言禮也雷出地奮豫¶
　此易之言樂也吕成公之説本於漢書上天下澤春¶
　雷奮作先王觀象爰制禮樂¶
　徐乾學曰東莱易説非有成書乃先生平時講説所¶
　及而門人記録之者¶
古易音訓¶
<pb:KR2n0011_WYG_030-17a>¶
　　宋志二卷¶
　　　存¶
　朱鑑跋曰先公著述經傳悉加音訓而於易獨否者¶
　以有東萊先生此書也鑑既刋啓䝉本義念音訓不¶
　可闕因取寳婺臨漳鄂渚本親正訛誤六十餘字而¶
　併刋之如豫爻之簪(晁作戠婺漳/鄂本作戩)損象之窒(晁作□/婺本作)¶
　(□漳作□/鄂作□)則有未詳者然非有害於文義已足為善¶
　本矣至於嵩山古易跋語先公嘗折衷鼂吕之説於¶
<pb:KR2n0011_WYG_030-17b>¶
　其後今三本所載不同而文集中乃有晚嵗書諉鄂¶
　教滕珙以改换最後兩版者其為後出無疑云¶
　王柏曰予暇日校正音訓而有未能釋然於可疑者¶
　久之方悟成公之謹於闕疑也善於復古也所謂古¶
　文者今亡矣昔劉向嘗以中古文易校施讎孟喜梁¶
　丘賀三家多有脱落獨費氏經與古文同鄭康成王¶
　輔嗣固皆出於費氏今之易即古文易也今易之字¶
　即非古文之字也况籀篆既更𨽻正益異轉相傳寫¶
<pb:KR2n0011_WYG_030-18a>¶
　之訛豈能盡合於古哉晁氏既不見古文易今所按¶
　古文不知其何所據也姑以古文異同者言之今之¶
　若古之□字也以爲當從古也凡經傳皆書此□宜¶
　也自乾以下既更此若獨於離卦出此二□豈不可¶
　疑乎趾之為止誠古也或加足或去之亦豈有二義¶
　哉拯之為承亦古也而又不一於承何也娶之為取¶
　鮮之為尠未嘗盡出於一如亨亨佑祐之類尚多有¶
　之若喪之與□非有大異特筆法互有得失耳成公¶
<pb:KR2n0011_WYG_030-18b>¶
　豈不能訂其是而歸於一乎闕疑存古之道不當若¶
　是此成公所以一循其舊也其大不得已者天一地¶
　十章移在天數五之上此則存程子張子之言有不¶
　容不移者今成公於字音因晁氏之舊而増廣之異¶
　同之間不敢輕加一字謹之重之如此之至也乃於¶
　千載傳襲不疑之書鋭然撥亂而反之正則其不可¶
　不復古也審矣晁氏先於復古者也成公豈苟從者¶
　志偶同也至於訂古有未盡善者則成公亦不得而¶
<pb:KR2n0011_WYG_030-19a>¶
　盡從也曰古字曰今字曰籀字曰篆字曰𨽻字分别¶
　若甚精訂定若甚確徐而考之葢亦未能盡合乎法¶
　也至以卦氣斷其字之是非有無此則不能不疑也¶
　抑嘗思之不有音訓類其同異則不知諸儒之得失¶
　不見諸儒之異同得失則不知伊洛以來傳義之精¶
　也音訓之有益於後學如此知其所以異而能察其¶
　所當同而後可以謂之善觀今大綱領既正音訓甫¶
　畢而成公夢奠精神全在卷第之下分行註中讀者¶
<pb:KR2n0011_WYG_030-19b>¶
　尤當留意焉¶
　張雲章曰伯恭音訓之作其門人金華王莘叟所筆¶
　受者書成而伯恭旋沒朱子謂其猶有脱遺今原本¶
　不可見賴元刻本合程朱傳義為一編得以抄撮成¶
　書¶
讀易紀聞¶
　　一卷¶
　　　存¶
<pb:KR2n0011_WYG_030-20a>¶
　　　　按是編附載集中始乾卦至比卦¶
　¶
　¶
　¶
　¶
　¶
　¶
　¶
<pb:KR2n0011_WYG_030-20b>¶
　¶
　¶
　¶
　¶
　¶
　¶
　¶
　經義考卷三十¶
