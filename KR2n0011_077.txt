# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.607476
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷七十七
<pb:KR2n0011_WYG_077-1a>¶
欽定四庫全書¶
　經義考卷七十七¶
　　　　　　　　　　翰林院檢討朱彛尊撰¶
　　書(六/)¶
桓君(榮/)大小太常章句¶
　　　佚¶
　後漢書桓榮字春卿沛郡龍亢人少學長安習歐¶
　陽尚書事博士九江朱普卒榮奔喪九江負土成¶
<pb:KR2n0011_WYG_077-1b>¶
　墳因留教授莽敗天下亂榮抱其經書與弟子逃匿¶
　山谷雖常饑困而講論不輟後復客授江淮間建武¶
　十九年年六十餘始辟大司徒府時顯宗始立為皇¶
　太子擢榮弟子豫章何湯為虎賁中郎將以尚書授¶
　太子世祖從容問湯本師為誰對曰沛國桓榮帝即¶
　召榮令說尚書甚善之拜議郎顯宗即位尊以師禮¶
　親自執業永平二年三雍成拜為五更封闗内侯子¶
　郁字仲恩傳父業以尚書教授門徒常數百人永平¶
<pb:KR2n0011_WYG_077-2a>¶
　十五年入授皇太子經父子給事禁省永元四年為¶
　太常初榮受朱普學章句四十萬言浮辭繁長多過¶
　其實及榮入授顯宗減為二十三萬言郁復删省定¶
　成十二萬言由是有桓君大小太常章句　又曰靈¶
　帝當受學詔太傅三公選通尚書桓君章句宿有重¶
　名者三公舉楊賜乃侍講於華光殿中　又曰中興¶
　北海牟融習大夏侯尚書東海王良習小夏侯尚書¶
　沛國桓榮習歐陽尚書榮世習相傳授東京最盛¶
<pb:KR2n0011_WYG_077-2b>¶
牟氏(長/)尚書章句¶
　　　佚¶
　後漢書牟長字君髙樂安臨濟人少習歐陽尚書不¶
　仕王莽建武二年拜博士遷河内太守諸生講學者¶
　常千餘人著録前後萬人著尚書章句皆本之歐陽¶
　氏俗號為牟氏章句¶
周氏(防/)尚書雜記¶
　　三十二篇¶
<pb:KR2n0011_WYG_077-3a>¶
　　　佚¶
　後漢書周防字偉公汝南汝陽人師事徐州刺史葢¶
　豫受古文尚書建武時以明經舉孝廉拜郎中撰尚¶
　書雜記三十二篇四十萬言太尉張禹薦補博士稍¶
　遷陳留太守¶
杜氏(林/)漆書古文尚書¶
　　一卷¶
　　　佚¶
<pb:KR2n0011_WYG_077-3b>¶
　後漢書本傳杜林字伯山扶風茂陵人光武徴拜侍¶
　御史林前於西州得漆書古文尚書嘗寳愛之雖遭¶
　艱困握持不離身出以示衞宏等曰林流離兵亂常¶
　恐斯經將絶何意東海衞子宏濟南徐生巡復能傳¶
　之是道竟不墜於地也古文雖不合時務然願諸生¶
　無悔所學於是古文遂行儒林傳扶風杜林傳古文¶
　尚書林同郡賈逵為之作訓馬融作傳鄭𤣥注觧由¶
　是古文尚書遂顯於世¶
<pb:KR2n0011_WYG_077-4a>¶
　　　　按漆書古文雖不詳其篇數而馬鄭所注實¶
　　　　依是書陸氏釋文采馬氏注甚多然惟今文¶
　　　　及小序有注而孔氏増多二十五篇無一語¶
　　　　及焉安國序中稱伏生口授裁二十餘篇徳¶
　　　　明謂即馬鄭所注二十九篇是也葢今文二¶
　　　　十八篇益以小序合二十九徳明又云馬鄭¶
　　　　所注並伏生所誦非古文也然則漆書亦止¶
　　　　有今文二十八篇而已孔氏増多之書無之¶
<pb:KR2n0011_WYG_077-4b>¶
　　　　也夫東漢為古文尚書者不一家有葢豫所¶
　　　　傳有杜林所得初不本於安國而孔頴達正¶
　　　　義謬稱孔所傳者賈逵馬融等皆是世儒不¶
　　　　察見古文字即以為安國所傳亦粗疎甚矣¶
賈氏(逵/)尚書古文同異¶
　　三卷¶
　　　佚¶
　後漢書賈逵字景伯扶風平陵人與班固並校秘書¶
<pb:KR2n0011_WYG_077-5a>¶
　肅宗立降意儒術特好古文尚書逵數為帝言古文¶
　尚書與經傳爾雅訓詁相應詔令撰歐陽大小夏侯¶
　尚書古文同異逵集為三卷帝善之¶
衞氏(宏/)尚書訓㫖¶
　　　佚¶
　後漢書衞宏字敬仲東海人從大司空杜林受古文¶
　尚書為作訓㫖¶
劉(陶/)中文尚書¶
<pb:KR2n0011_WYG_077-5b>¶
　　　佚¶
　後漢書劉陶字子奇一名偉潁川潁隂人濟北貞王¶
　勃之後舉孝廉除順陽長陶明尚書春秋為之訓詁¶
　推三家尚書及古文是正文字三百餘事名曰中文¶
　尚書後拜諌議大夫¶
馬氏(融/)尚書注¶
　　隋志十一卷¶
　　　佚¶
<pb:KR2n0011_WYG_077-6a>¶
　王應麟曰鳥獸蹌蹌馬融注以為筍簴七經小傳用¶
　其說¶
　　　　按馬氏尚書注本於杜林漆書故多與今文¶
　　　　異如至于北岳如西禮作如初天叙有典有¶
　　　　作五天明畏作威暨稷播奏庶艱食鮮食艱¶
　　　　作根云根生之食謂百穀日月星辰山龍華¶
　　　　蟲作㑹會作繪作十有三載載作年瑶琨篠¶
　　　　簜琨作瑻沿于江海沿作均滎波既豬波作¶
<pb:KR2n0011_WYG_077-6b>¶
　　　　播云滎播澤名導岍及岐岍作開天用勦絶¶
　　　　其命勦作巢誕告用亶作單用又讐歛讐作¶
　　　　稠云數也自靖作清云㓗也弗迓克奔迓作¶
　　　　禦云禁也無虐㷀獨作亡侮㷀獨我之弗辟¶
　　　　作避謂避居東都信噫作懿云猶億也大誥¶
　　　　爾多邦作大誥繇爾多邦降割作害酒誥王¶
　　　　若曰作成王若曰皇天既付中國民付作附¶
　　　　非我小國敢弋殷命弋作翼大淫泆有辭泆¶
<pb:KR2n0011_WYG_077-7a>¶
　　　　作屑云過也嚴恭寅畏嚴作儼文王卑服卑¶
　　　　作俾云使也譸張為幻譸作輈其終出于不¶
　　　　祥終作崇云克也我道惟寜王徳延道作迪¶
　　　　有若南宫括宫作君迪簡在王庭迪作攸云¶
　　　　所也爾㒺不克臬作㓷王不懌作釋云不釋¶
　　　　疾不解也在後之侗作詞云共也冐貢作朂¶
　　　　贛云陷也王崩作成王崩注安民立政曰成¶
　　　　四人綦弁綦作騏云青黒色三咤作詫折民¶
<pb:KR2n0011_WYG_077-7b>¶
　　　　惟刑折作悊云智也王曰吁作于惟來作求¶
　　　　云有求請賕也仡仡勇夫作訖訖云無所省¶
　　　　録之貌諞言作偏云少也辭約損明大辨佞¶
　　　　之人葢其書唐初尚存此陸氏釋文采之¶
張氏(奐/)尚書記難¶
　　　佚¶
　後漢書張奐字然明敦煌酒泉人師事太尉朱寵學¶
　歐陽尚書延熹九年拜大司農建寜元年遷少府尋¶
<pb:KR2n0011_WYG_077-8a>¶
　以黨罪禁錮歸田里閉門不出養徒千人著尚書記¶
　難三十餘萬言¶
張氏(楷/)尚書注¶
　　　佚¶
　後漢書楷字公超通嚴氏春秋古文尚書隱居𢎞農¶
　山中學者隨之所居成市五府連辟舉賢良方正不¶
　就性好道術能作五里霧時闗西人裴優亦能為三¶
　里霧自以不如楷從學之楷避不肯見桓帝即位優¶
<pb:KR2n0011_WYG_077-8b>¶
　遂行霧作賊事覺被考引楷言從學術楷坐擊廷尉¶
　詔獄積二年恒諷誦經籍作尚書注後以事無驗見¶
　原¶
鄭氏(𤣥/)尚書注¶
　　隋志九卷¶
　　　佚¶
　　　　按梁劉昭注續漢書五行志引尚書大傳文¶
　　　　曰凡六沴之作嵗之朝月之朝日之朝則后¶
<pb:KR2n0011_WYG_077-9a>¶
　　　　王受之嵗之中月之中日之中則正卿受之¶
　　　　歳之夕月之夕日之夕則庶民受之鄭注曰¶
　　　　自正月盡四月為嵗之朝自五月盡八月為¶
　　　　嵗之中自九月盡十二月為嵗之夕上旬為¶
　　　　月之朝中旬為月之中下旬為月之夕平旦¶
　　　　至食時為日之朝隅中至日昳為日之中晡¶
　　　　時至黄昏為日之夕受之受其㐫咎也又大¶
　　　　傳文云其二辰以次相將其次受之鄭注曰¶
<pb:KR2n0011_WYG_077-9b>¶
　　　　二辰謂日月也假令嵗之朝也日月中則上¶
　　　　公受之日月夕則下公受之嵗之中也日月¶
　　　　朝則孤卿受之日月夕則大夫受之嵗之夕¶
　　　　也日月朝則上士受之日月中則下士受之¶
　　　　其餘差以尊卑多少則悉矣此外所引尚多¶
　　　　不録¶
尚書音¶
　　七録一巻¶
<pb:KR2n0011_WYG_077-10a>¶
　　　佚¶
書贊¶
　　　佚¶
　虞翻曰北海鄭𤣥注尚書以顧命康王執瑁古月似¶
　同從誤作同既不覺定復訓為杯謂之酒杯成王疾¶
　困憑几洮頮為濯以為澣衣成事洮字虚更作濯以¶
　從其非又古大篆卯也讀當為柳古栁卯同字而以¶
　為味分北三苖北古别字又訓北言北猶别也若此¶
<pb:KR2n0011_WYG_077-10b>¶
　之類誠可恠也¶
　隋書經籍志曰梁陳所講有孔鄭二家齊代惟傳鄭¶
　義至隋孔鄭並行而鄭氏甚微¶
　孔頴達曰避序名故謂之贊¶
　李延夀曰齊時儒士罕傳尚書之業徐遵明兼通之¶
　遵明受業於屯留王聰傳授浮陽李周仁及渤海張¶
　文敬李鉉河間權㑹並鄭康成所注非古文也¶
　王應麟曰鄭康成書注間見於疏義如作服十二章¶
<pb:KR2n0011_WYG_077-11a>¶
　州十二師孔注皆所不及　又曰康成注禹貢九河¶
　曰齊桓公塞之同為一按春秋緯寳乾圖云移河為¶
　界在齊吕填閼入流以自廣鄭葢據此文　又曰康¶
　成云祖乙居耿後奢侈踰禮土地迫近山川嘗圯焉¶
　至陽甲立盤庚為之臣乃謀徙居湯舊都上篇是盤¶
　庚為臣時事中篇下篇是盤庚為君時事正義以為¶
　謬妄書禆傳云鄭大儒必有所據而言¶
　顧炎武曰馬融鄭𤣥注古文尚書載於舊唐書經籍¶
<pb:KR2n0011_WYG_077-11b>¶
　志則開元之時尚有其書而未嘗亡也¶
盧氏(植/)尚書章句¶
　　　佚¶
　後漢書植字子&KR0428;涿郡涿人少與鄭𤣥俱事馬融建¶
　寧中徴為博士拜九江太守以疾去官作尚書章句¶
荀氏(爽/)尚書正經¶
　　　佚¶
　後漢書爽字慈明一名諝延熹九年舉至孝拜郎中¶
<pb:KR2n0011_WYG_077-12a>¶
　後遭黨錮隱於海上又南遁漢濱積十餘年以著述¶
　為事獻帝即位徴之拜平原相復追為光禄勲視事¶
　三日進拜司空著禮易傳詩傳尚書正經春秋條例¶
　又作公羊問¶
亡名氏書傳略說¶
　　　佚¶
　　　　按周禮大行人疏禮記曲禮檀弓王制玉藻¶
　　　　疏春秋公羊傳疏俱引是書未詳作者名氏¶
<pb:KR2n0011_WYG_077-12b>¶
王氏(肅/)尚書駮議(唐志作釋駮/)¶
　　隋志五卷¶
　　　佚¶
古文尚書注¶
　　隋志十一卷(新舊唐書志十卷/)¶
　　　佚¶
　陸徳明曰梅賾上孔氏傳古文尚書云舜典一篇時¶
　以王肅注頗類孔氏故取王注從慎徽五典以下為¶
<pb:KR2n0011_WYG_077-13a>¶
　舜典以續孔傳徐仙民亦音此本¶
　劉知幾曰王肅注今文尚書大與古文孔傳相類或¶
　肅私見其本而獨秘之乎¶
　　　　按唐志有尚書答問三卷當即隋志義問孔¶
　　　　晁采鄭康成及肅叅以已見者也¶
王氏(粲/)尚書釋問¶
　　七錄四巻¶
　　　佚¶
<pb:KR2n0011_WYG_077-13b>¶
　唐書注王粲問田瓊韓益正¶
　魏志王粲字仲宣山陽髙平人太祖辟為丞相掾賜¶
　爵闗内侯後遷軍謀祭酒魏國既建拜侍中¶
程氏(秉/)尚書駮¶
　　　佚¶
范氏(順/)劉氏(毅/)尚書義¶
　　七錄二巻¶
　　　佚¶
<pb:KR2n0011_WYG_077-14a>¶
　隋(志/注)范順問吳太尉劉毅答¶
李氏(克/)尚書注¶
　　　佚¶
范氏(寗/)尚書注(經典序録作集解/)¶
　　七録十卷(隋志止古文尚/書舜典注一巻)¶
　　　佚¶
伊氏(説/)尚書義疏(唐志作釋義/)¶
　　七録四巻¶
<pb:KR2n0011_WYG_077-14b>¶
　　　佚¶
　阮孝緒曰説為晋樂安王友¶
孔氏(晁/)尚書義問¶
　　七録三巻¶
　　　佚¶
　隋(志/注)鄭𤣥王肅及晉五經博士孔晁撰¶
　册府元龜晁為五經博士撰尚書義問三卷又注春¶
　秋外傳國語¶
<pb:KR2n0011_WYG_077-15a>¶
周書注¶
　　十卷¶
　　　存¶
徐氏(邈/)古文尚書音¶
　隋志一卷¶
　　佚¶
尚書逸篇注¶
　　新唐志三卷¶
<pb:KR2n0011_WYG_077-15b>¶
　　　佚¶
　孫奭曰尚書逸篇唐有三卷徐邈為之注焉¶
謝氏(沉/)尚書¶
　　隋志十五巻(唐志十三巻/)¶
　　　佚¶
　陸徳明曰沉字行思㑹稽人東晉尚書郎領著作録¶
　一卷¶
李氏(顒/)集解尚書¶
<pb:KR2n0011_WYG_077-16a>¶
　　隋志十一卷(經典序録唐志/作集注十卷)¶
　　　佚¶
尚書新釋¶
　　隋志二卷¶
　　　佚¶
尚書要略¶
　　新唐志二卷¶
　　　佚¶
<pb:KR2n0011_WYG_077-16b>¶
　孔頴達曰李顒集注尚書於偽泰誓篇每引孔安國¶
　曰計安國必不為彼偽書作傳不知顒何由為此言¶
李氏(軌/)古文尚書音¶
　　七録一卷¶
　　　佚¶
吕氏(文優/)尚書義注¶
　　隋志三巻¶
　　　佚¶
<pb:KR2n0011_WYG_077-17a>¶
姜氏道盛集釋尚書(經典序録作集解/)¶
　　隋志十一巻(經典序録十卷/)¶
　　　佚¶
　隋志宋給事中姜道盛注¶
　陸徳明曰天水人¶
　册府元龜姜道盛為給事中注集釋尚書十一巻一¶
　云注古尚書¶
王氏(儉/)尚書音義¶
<pb:KR2n0011_WYG_077-17b>¶
　　唐志四卷¶
　　　佚¶
　任昉曰公諱儉字仲寳瑯琊臨沂人年六嵗襲封豫¶
　寜侯初拜秘書郎遷太子舎人以選尚公主拜駙馬¶
　都尉元徽初遷秘書丞服闋拜司徒右長史出為義¶
　興太守還除給事黄門侍郎遷尚書吏部郎恭選俄¶
　遷侍中辭不拜補太尉右長史俄遷左長史齊臺初¶
　建以公為尚書右僕射領吏部太祖受命以佐命功¶
<pb:KR2n0011_WYG_077-18a>¶
　封南昌縣開國公食邑二千户建元二年遷尚書左¶
　僕射領選如故尋表解選詔加侍中又授太子詹事¶
　侍中僕射如故改授散騎常侍太祖崩遺詔以公為¶
　侍中尚書令鎮國將軍進號衞將軍以本官領丹陽¶
　尹復以本官領國子祭酒解丹陽尹領太子少傅又¶
　領本州大中正頃之以本號開府儀同三司詔加中¶
　書監薨追贈太尉諡曰文憲¶
顧氏(歡/)尚書百問¶
<pb:KR2n0011_WYG_077-18b>¶
　　隋志一卷¶
　　　佚¶
　隋志齊太學博士顧歡撰¶
姚氏(方興/)舜典孔傳¶
　　一篇¶
　　　存¶
　陸徳明曰齊明帝建武中吳興姚方興采馬王之注¶
　造孔傳舜典一篇云於大&KR2008;頭買得上之梁武時為博¶
<pb:KR2n0011_WYG_077-19a>¶
　士議曰孔序稱伏生誤合五篇皆文相承接所以致誤舜¶
　典首有曰若稽古伏生雖昬耄何容合之遂不行用¶
　　又曰舜典曰若稽古帝舜曰重華協于帝此十二¶
　字是姚方興所上孔氏傳本無阮孝緒七録亦云然¶
　方興本或此下更有濬哲文明温恭允塞𤣥徳升聞¶
　乃命以位凡二十八字異¶
　孔頴達曰東晉之初豫章内史梅頥上孔氏傳猶闕¶
　乃命以位已上二十八字至齊蕭鸞建武四年吳興¶
<pb:KR2n0011_WYG_077-19b>¶
　姚方興於大航頭得孔氏傳古文舜典亦類太康中¶
　書乃表上之事未施行方興以罪致戮至隋開皇初¶
　購求遺典始得之¶
　劉知幾曰姚方興採馬王之義以造孔傳舜典云於¶
　大航購得詣闕以獻舉朝集議咸以為非及江陵板¶
　蕩其文北入中原學者得而異之隋學士劉炫遂取¶
　此一篇列諸本第¶
　鄭公曉曰舜典曰若稽古帝舜二十八字葢隋開皇¶
<pb:KR2n0011_WYG_077-20a>¶
　時人偽為之假設姚方興以伸其嵗月爾曰若句襲¶
　諸篇首重華句襲諸史記濬哲掠詩長發文明掠乾¶
　文言温恭掠頌那允塞掠雅常武𤣥徳掠淮南子鴻¶
　烈乃試以位掠史伯夷傳正見其蒐竊之踪¶
　¶
　¶
　¶
　¶
<pb:KR2n0011_WYG_077-20b>¶
　¶
　¶
　¶
　¶
　¶
　¶
　¶
　經義考卷七十七¶
