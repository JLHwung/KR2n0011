# -*- mode: mandoku-view; -*-
#+TITLE: 經義考
#+DATE: 2015-08-24 22:53:58.135338
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷四
<pb:KR2n0011_WYG_004-1a>¶
欽定四庫全書¶
　經義考卷四¶
　　　　　　　　　　翰林院檢討朱彝尊撰¶
　　　易(三/)¶
周易¶
　　漢志十二篇¶
　　　存¶
　山海經曰列山氏得河圖周人因之曰周易¶
<pb:KR2n0011_WYG_004-1b>¶
　易通卦驗曰文王得赤烏而演易¶
　易辨終偹曰煌煌之耀乾爲之綱合凝之類坤握其¶
　方雄雌呿吟六節揺通(謂六/子)萬物孶甲日營始東(震/也)¶
　易乾鑿度曰易者其徳也變易者其氣也不易者其¶
　位也¶
　春秋說題辭曰易者氣之節含五精宣律厯上經象¶
　天下經計厯文言立符彖出期節象言變化繫設類¶
　跡¶
<pb:KR2n0011_WYG_004-2a>¶
　孝經援神契曰易建八卦序六十四卦轉成三百八¶
　十四爻運機布度其氣轉易故稱經也　又曰易長¶
　於變¶
　論語比考讖曰孔子讀易韋編三絶鐵摘三折&KR0238;書¶
　三滅¶
　程本曰出於一立於兩成於三連山以之而呈形歸¶
　藏以之而御氣周易以之而立數¶
　司馬遷曰西伯拘而演周易¶
<pb:KR2n0011_WYG_004-2b>¶
　揚雄曰易始八卦而文王六十四¶
　班固曰商道弛文王演周易　又曰秦禁學易爲卜¶
　筮之書獨不禁故傳授者不絕　又曰詩書禮樂春¶
　秋五者五常之道易爲之原¶
　許愼曰日月爲易象隂陽也¶
　王逸曰易與春秋同經摠一機之織經營天道以成¶
　人事¶
　鄭康成曰易一名而含三義易簡一也變易二也不¶
<pb:KR2n0011_WYG_004-3a>¶
　易三也¶
　劉表曰易惟譚天入神致用故繫稱㫖逺辭文言中¶
　事隱韋編三絕固哲人之驪淵也¶
　徐幹曰伏羲作八卦文王增其辭¶
　淳于俊曰包羲因燧皇之圖而制八卦神農演之爲¶
　六十四黄帝堯舜通其變三代隨時質文各繇其事¶
　故易者變易也¶
　阮籍曰文王係其辭於是歸藏氏逝而周典興上下¶
<pb:KR2n0011_WYG_004-3b>¶
　無常而剛柔相易不可爲典要惟變所適故謂之易¶
　虞翻曰易字從日下月¶
　陸績曰孔子易云有四易一世二世爲地易三世四¶
　世爲人易五世六世爲天易游魂歸魂爲鬼易¶
　皇甫謐曰文王在羑里演六十四卦著七八九六之¶
　爻謂之周易¶
　紀瞻曰昔庖犧畫八卦隂陽之理盡矣文王仲尼係¶
　其遺業三聖相承共同一致稱易凖天無復其餘也¶
<pb:KR2n0011_WYG_004-4a>¶
　葛洪曰九聖共成易經足以彌綸隂陽不可復加也¶
　褚澄曰易彌天地之道通萬物之情雖有異家之學¶
　同以象數爲宗葢無體不可以一體求屡遷不可以¶
　一遷執也¶
　顔延之曰淳象始於三畫兼卦終於六爻¶
　梁武帝曰周易文言是文王所制¶
　酈道元曰羑水出蕩隂西北東流經羑城北故羑里¶
　也昔殷紂納崇侯虎之言囚西伯於此散宜生南宫¶
<pb:KR2n0011_WYG_004-4b>¶
　适見文王乃演易用明否㤗始終之義焉¶
　王通曰聖人於易沒身而已¶
　隋書秦焚書周易獨以卜筮得存惟失說卦三篇後¶
　河内女子得之¶
　陸德明曰周代名也周至也徧也偹也今名書義取¶
　周普¶
　顔師古曰上下經及十翼故十二篇¶
　賈公彦曰夏殷易以七八不變爲占周易以九六變¶
<pb:KR2n0011_WYG_004-5a>¶
　者爲占¶
　孔頴逹曰鄭氏釋周易言易道周普無所不偹雖有¶
　此釋更無所據按世譜等書神農一曰連山氏亦曰¶
　列山氏黄帝一曰歸藏氏既連山歸藏並是代號則¶
　周易稱周葢取岐陽地名又文王作易之時正在羑¶
　里周徳未興猶是殷世故題周以别於殷易緯云因¶
　代以題周是也十翼謂上彖下彖上象下象上繫下¶
　繫文言說卦序卦雜卦¶
<pb:KR2n0011_WYG_004-5b>¶
　虞世南曰不讀易不可爲宰相¶
　崔憬曰易之爲書明三才廣無不偹大無不包悉偹¶
　有萬物之象¶
　張懷瓘曰易者太古之書先賢說八卦非伏羲自重¶
　易曰聖人立象以盡意設卦以盡情僞八卦成列象¶
　在其中矣因而重之爻在其中矣剛柔相推變在其¶
　中矣伏羲自重之騐也易又曰昔者聖人之作易也¶
　觀變於隂陽而立卦發揮於剛柔而生爻故易六畫¶
<pb:KR2n0011_WYG_004-6a>¶
　而成卦六位而成章又伏羲自重之驗也¶
　韓愈曰易竒而法¶
　宋理宗曰易六十四卦大象之義各有攸屬自出治¶
　而言則謂之后自定位而言則謂之上自創法而言¶
　則謂之先王自繼體而言則謂之大人餘則總謂之¶
　君子皆主於人君而言也¶
　楊繪曰虞書之文曰龜筮恊從筮云者非八卦之可¶
　爲也必六十四之然後爲筮矣舜禹之際而曰龜筮¶
<pb:KR2n0011_WYG_004-6b>¶
　恊從則何文王重卦之有乎¶
　代淵曰彖與大小象諸卦本同乾卦例皆於六爻後¶
　相繼而列之聚爲一處至鄭康成王弼注時謂彖與¶
　大象本論卦體故置六爻前小象在釋爻故各退在¶
　逐爻後使人易曉惟留乾卦不移者用存其本體令¶
　後世知之¶
　陸秉曰易字篆文日下從月取日月二字交配而成¶
　日往月來迭相爲易之義言易則萬物變化之用盡¶
<pb:KR2n0011_WYG_004-7a>¶
　在其中矣¶
　胡瑗曰易繫辭云易窮其變變則通又云生生之謂¶
　易是大易之作專取變易之義伏羲畫卦文王重之¶
　又從而爲之彖辭至周公又爲之爻辭仲尼又十翼¶
　之數聖相繼道偹於周故曰周易¶
　石介曰易題作上下二篇當是文王周公時已然後¶
　人又自乾至履自㤗至觀之類别離爲卷則乾傳第¶
　一是後人題也¶
<pb:KR2n0011_WYG_004-7b>¶
　歐陽修曰易理無盡以象談易占筮者之事以數談¶
　易推算者之事以理談易學士大夫之事皆不可不¶
　兼也　又曰易者文王之作也其書則經也其文則¶
　聖人之言也其事則天地萬物君臣父子夫婦人倫¶
　之大端也大衍筮占之一法耳非文王之事也孔子¶
　生於周末懼文王之志不見於後世而易專為筮占¶
　用也乃作彖象發明卦義必稱大人君子王后以當¶
　其事而常以四方萬國天地萬物之大以為言葢明¶
<pb:KR2n0011_WYG_004-8a>¶
　非止於卜筮也若十翼之說不知起於何人自秦漢¶
　以來大儒君子不論也非聖人之言也¶
　王開祖曰或曰易繫辭果非聖人之言乎曰其原出¶
　於孔子而後相傳於易師其來也逺其傳也乆其間¶
　失墜而增加者不能無也¶
　勾微曰周之一字一取代號之稱二取周普之義¶
　袁建曰易者易也不易也變易也謂一義而含三名¶
　則非謂一名而含三義何損於易哉¶
<pb:KR2n0011_WYG_004-8b>¶
　陳臯曰乾爲君爲父坤爲臣爲母艮為子爲少陽聖¶
　人設教以尊爲先則順故周易先乾¶
　薛温其曰彖累聖相傳之意大象孔子獨出之事¶
　李清臣曰十翼皆孔子之言乎不得而知也然有疑¶
　焉序卦者韓康伯雖已明非易之藴而未明其所以¶
　然也易卦之序二二相從今序卦之名葢不恊矣有¶
　義之苟合者有義之不合而强通者是豈聖人之言¶
　耶¶
<pb:KR2n0011_WYG_004-9a>¶
　周子曰聖人之精畫卦以示聖人之藴因卦以發卦¶
　不畫聖人之精不可得而見微卦聖人之藴殆不可¶
　悉得而聞易何止五經之源其天地鬼神之奥乎¶
　邵子曰周以建子之月爲正月謂之天綂易曰周易¶
　以乾爲首乾者天也　又曰上古聖人皆有易但作¶
　用不同今之易文王之易也故謂之周易　又曰易¶
　者聖人長君子消小人之具也¶
　張子曰易乃是性與天道其字日月爲易易之義包¶
<pb:KR2n0011_WYG_004-9b>¶
　天道變化　又曰易非止數　又曰繫辭所以論易¶
　之道既知易之道則易象在其中故觀易必由繫辭¶
　　又曰易與君子謀不與小人謀¶
　程伯子曰易起於數非也有理而後有象有象而後¶
　有數易因象以明理由象以知數得其義則象數在¶
　其中矣¶
　程子曰周者著代也言文王之書以别連山歸藏也¶
　蘇軾曰易者聖人所以盡人情之變而非所以示神¶
<pb:KR2n0011_WYG_004-10a>¶
　於卜筮也¶
　龔原曰上經始於乾坤終於坎離言天道也故卦象¶
　以體爲主若天行地勢水洊至明兩作是也下經始¶
　於咸恒終於既濟未濟言人道也故卦象以用爲主¶
　若洊雷兼山隨風麗澤是也¶
　劉安世曰今之學者言象數則諱談義理言理義則¶
　耻說象數若象數可廢則無易矣若不說義理又非¶
　通論　又曰文王拘於羑里而演六十四卦之辭如¶
<pb:KR2n0011_WYG_004-10b>¶
　乾元亨利貞坤元亨利牝馬之貞是也非重六爻也¶
　至於爻辭則恐周公所作若爻辭是文王作不應曰¶
　王用享于西山又不應曰箕子之明夷也¶
　林之竒曰易序卦雖若有可疑者然其間自有深㫖¶
　陸佃曰伏羲用蓍占法惟用七八六十四卦皆不動¶
　若乾止於乾坤止於坤不能變也夏商因之皆以七¶
　八爲占連山歸藏是已後至文王占法始用九六葢¶
　不如此不足應天下之變也今易是已　又曰說文¶
<pb:KR2n0011_WYG_004-11a>¶
　云蜥易蝘蜓守宫也象形周易之義疑出於此取其¶
　隂陽搆合而名一曰蜥易日十二時變色故曰易也¶
　舊說蜥易嘔雹葢龍善變蜥易善易故乾以龍况爻¶
　其書謂之易爻者言乎其變也象之義出於象彖之¶
　義出於豕易之義出於易皆取諸物也¶
　朱震曰連山神農氏之别號也歸藏軒轅氏之别號¶
　也並是代號所以易題周以别餘代猶周書周禮之¶
　謂也¶
<pb:KR2n0011_WYG_004-11b>¶
　郭雍曰易者道貫三才理該萬物其實行處要湏以¶
　人事明之¶
　鄭厚曰易從日從月天下之理一竒一偶盡矣天文¶
　地理人事物類以至性命之微變化之妙否㤗損益¶
　剛柔失得出處語黙皆有對敵故易設一長畫一短¶
　畫以總括之所謂一隂一陽之謂道者此也¶
　張行成曰易有四體一用三伏羲先天體也連山天¶
　易歸藏地易周易人易用也¶
<pb:KR2n0011_WYG_004-12a>¶
　鄭東卿曰上經起乾坤至坎離三十卦下經起咸恒¶
　至既濟未濟三十四卦雜卦無上下經之分然自乾¶
　坤至困亦三十卦自咸恒至夬亦三十四卦¶
　鄭樵曰連山用三十六䇿歸藏用四十五䇿周易用¶
　四十九䇿¶
　李郁曰易有辭同而㫖異前發而後明舉此而見彼¶
　者多矣大扺有類於春秋¶
　程逈曰易以道義配禍福故爲聖賢之書隂陽家獨¶
<pb:KR2n0011_WYG_004-12b>¶
　言禍福而不配以道義故爲技術　又曰朱待制新¶
　仲嘗謂逈曰序卦非聖人書唐僧一行易纂引孟喜¶
　序卦曰隂陽飬萬物必訟而成之君臣飬萬民亦訟¶
　而成之然則今序卦亦出於經師可知也　又曰張¶
　芸叟疑大觀在上之文且言陸希聲深病爻辭之不¶
　類輙欲去取歐陽公童子問王景山儒志亦疑易文¶
　聖人之道逺如天固難知也謂不類非也¶
　吳沆曰重卦之說自古爲疑然以理推之六十四卦¶
<pb:KR2n0011_WYG_004-13a>¶
　或自古而有而六十四卦之名則自文王始也葢卜¶
　筮之書隨世而變其所起之法所占之辭代有不同¶
　其不得而異者惟六十四變以成易爾周禮太卜掌¶
　三易連山歸藏周易其經卦皆八其别皆六十有四¶
　考此則連山歸藏之卦自重於三皇之時而周易之¶
　卦乃重於文王之世故其書謂之周易理亦明也文¶
　王以前易道止於卜筮文王而後始用之修身治人¶
　爲國而易道始興於此則謂之易興於中古可也¶
<pb:KR2n0011_WYG_004-13b>¶
　羅泌曰易者廬&KR2598;之名守宫是矣身色無恒日十二¶
　變是則易者從其變也彖者茅犀之名豨神是已犀¶
　形獨角知幾知祥是則彖者取於㡬也而象則直取¶
　其身形相象逺近不變&KR0008;有成位膽應四時而已是¶
　則易者象也取諸物以爲象聖人之意見矣　又曰¶
　三易之書其書一其法異其爲卦皆六位經卦皆八¶
　而别卦皆六十四書一也易尚變連山歸藏尚不變¶
　法異也變老也不變少也易用九六尚老也連山用¶
<pb:KR2n0011_WYG_004-14a>¶
　七歸藏用八尚少也尚變之占三百八十有四不變¶
　之占亦三百八十有四古以三易叅而占之連山歸¶
　藏其數皆六十四與易同也惟易則變故一可六十¶
　四而六十四可以爲一是故以六十四乘六十四得¶
　四千九十有六其與連山歸藏倍一之理殊矣¶
　吕祖謙曰古者教人之道法詩書禮樂而已至於易¶
　則未嘗躐等與人是以孔子孟子之問答初未嘗及¶
　易也若如魏晋相尚虛浮談老者遍天下則秦焚之¶
<pb:KR2n0011_WYG_004-14b>¶
　久矣　又曰讀易當觀其生生不窮處¶
　吳仁傑曰連山歸藏以不變者占其占不出於本卦¶
　周易以變者占其占必通於兩卦春秋傳之文可考也¶
　　又曰易始乎伏羲成乎文王六十四正卦伏羲之¶
　所作也卦外六爻及六十四覆卦文王之所作也伏¶
　羲有正卦有象卦自乾至未濟象如天行健之類是¶
　也夫子未贊易以前史墨對趙簡子曰在易卦雷乘¶
　乾曰大壯是有卦則有此象矣如曰君子非禮勿履¶
<pb:KR2n0011_WYG_004-15a>¶
　則孔子所繫也文王有爻有覆卦爻如乾初九至上¶
　九覆卦如用九之類是已¶
　鄭耕老曰周易二萬四千二百七字¶
　李舜臣曰班馬只言文王演卦又曰人更三聖世歴¶
　三古止言包犧文王孔子未嘗及周公也馬融陸績¶
　王肅姚信始有周公作爻辭之說絕不經見孔頴逹¶
　始引韓宣子見易象與魯春秋而知周公之徳與周¶
　之所以王爲周公爻辭之證審爾謂周公作爻辭可¶
<pb:KR2n0011_WYG_004-15b>¶
　也而春秋又將屬之周公乎¶
　陸九淵曰後世言伏羲畫八卦文王始重之爲六十¶
　四其說不然且如周禮雖未可盡信若筮人之言三¶
　易經卦皆八其别皆六十有四龜筮恊從亦見於虞書¶
　必非僞說如此則卦之重久矣葢伏羲既畫八卦即¶
　從而重之然後能通徳類情扶持天下之理文王葢¶
　因繇辭而加詳以盡其變爾¶
　朱子曰周代名也易書名也其卦本伏羲所畫有交¶
<pb:KR2n0011_WYG_004-16a>¶
　易變易之義故謂之易其辭則文王周公所繫故繫¶
　之周以其簡袠重大故分爲上下兩篇經則伏羲之¶
　畫文王周公之辭也并孔子所作之傳十篇凡十二¶
　篇中間頗爲諸儒所亂近世晁氏始正其失而未能¶
　盡合古文吕氏又更定著爲經二卷傳十卷乃復孔¶
　氏之舊云　又曰易本卜筮之書故先王設官掌於¶
　太卜而不列學校所教詩書禮樂而已　又曰易自¶
　伏羲始畫八卦文王重爲六十四作繫　彖辭周公¶
<pb:KR2n0011_WYG_004-16b>¶
　作繫爻辭孔子作彖象文言繫辭說卦序卦雜卦而¶
　彖象繫辭各分上下是爲十翼　又曰文王所繫之¶
　辭以斷一卦之吉凶所謂彖辭周公所繫之辭以斷¶
　一爻之吉凶所謂爻辭　又曰竊疑卦爻之辭本爲¶
　卜筮者斷吉凶而因以訓誡至彖象文言之作始因¶
　其吉凶訓戒之意而推說其理義以明之¶
　陳淳曰伏羲之易本無文字始於乾而終於坤每卦¶
　惟有六畫而已文王於羑里乃取而衍之始於乾坤¶
<pb:KR2n0011_WYG_004-17a>¶
　終於未濟若今所傳之序以彖辭列六十四卦之吉¶
　凶若乾元亨利貞之類是也周公繼志述事於逐卦¶
　之爻又分别爻義而繫之爻辭以斷六爻之吉凶若¶
　初九濳龍勿用之類是也以文字始著於文王周公¶
　因謂之周易又以簡帙重大分爲上下經兩篇周之¶
　衰易道不明孔子乃黜八索而作十翼以贊之曰彖¶
　上傳曰彖下傳所以釋文王所繫彖上下經文之辭¶
　若大哉乾元以下等是也曰象上傳曰象下傳所以¶
<pb:KR2n0011_WYG_004-17b>¶
　釋伏羲卦之上下兩象若天行健等類及周公所繫¶
　兩象六爻之辭若濳龍勿用陽在下也等類是也曰¶
　繫辭上傳曰繫辭下傳所以述文王周公所繫卦爻¶
　辭之傳而通論一經之大㫖上自天尊地卑以下下¶
　自八卦成列以下是也曰文言傳所以申言乾坤彖¶
　象之㫖而爲諸卦之例若元者善之長以下是也曰¶
　說卦傳所以詳其所未盡之意若昔者聖人之作易¶
　也幽贊於神明而生蓍以下是也曰序卦傳所以序¶
<pb:KR2n0011_WYG_004-18a>¶
　其先後若有天地然後萬物生焉以下是也曰雜卦¶
　傳所以錯雜而言之若乾剛坤柔比樂師憂以下是¶
　也¶
　林學蒙曰伏羲畫卦以寫隂陽之變化文王周公作¶
　卦爻辭以决天下之疑孔子作彖象以推明事物當¶
　然之理然爻畫既具而三者已備乎其中先聖後聖¶
　互相發明耳¶
　陳善曰易之爲書無所不有或以厯數或以卜筮葢¶
<pb:KR2n0011_WYG_004-18b>¶
　不但性命之說也¶
　葉適曰周官三易經卦皆八其别皆六十有四則六¶
　十四卦自舜禹以來用之而後世謂伏羲氏始畫八¶
　卦文王重爲六十四卦又謂紂囚文王於羑里始演¶
　周易學者因之有伏羲先天文王後天之謂不知何¶
　所本始　又曰班固用劉歆七略記易所起伏羲文¶
　王作卦重爻與周官不合葢出於相傳浮說言孔氏¶
　爲彖象繫辭文言序卦之屬亦無明據論語但言假¶
<pb:KR2n0011_WYG_004-19a>¶
　我數年五十以學易而已易學之成與其講論問答¶
　乃無所見所謂彖象繫辭作於孔氏者亦未敢信也¶
　　又曰以乾坤爲父母坎離震艮㢲兌爲男女皆卜¶
　筮牽合之虚文非孔氏之書所道　又曰易之始有¶
　三而已自然而成八有六而已自然而成六十四一¶
　成一反而名義出焉一畫對分而爲十二二卦對立¶
　而爲六十四畫之始終具焉聖人非㒺民以自神者¶
　而學者多異說不知之過也　又曰易傳惟序卦最¶
<pb:KR2n0011_WYG_004-19b>¶
　淺鄙於易有害按諸卦之名以象取之聖人重復殷¶
　勤其辭以訓釋之多至數十百言未已葢其難明如¶
　此今序卦不然鱗次櫛比而言之使其果若是則束¶
　而聯之一讀而盡矣又曰卦之次序無繫乎易之損¶
　益　又曰易有上下經因簡帙繁重分之是也序卦¶
　既錯舉以附合之又爲之說曰有男女然後有夫婦¶
　有夫婦然後有父子學者因是謂上經首乾坤下經¶
　首咸恒者父母夫婦之象也夫關雎鵲巢明指義類¶
<pb:KR2n0011_WYG_004-20a>¶
　自家刑國以是爲后妃夫人者葢以其事言也若天¶
　地陰陽則象之而已其父母夫婦男女安在耶　又¶
　曰序卦至未濟乃言易不可窮審如其序則易已窮¶
　於此所謂不可窮者從孰求之¶
　李心傳曰文言傳者十翼之第七篇也先儒以其首¶
　章八句與春秋傳所載穆姜之言不異疑非孔子之¶
　言故梁武帝以此篇爲文王所作¶
　髙似孫曰易曰元者善之長也左傳曰元者體之長¶
<pb:KR2n0011_WYG_004-20b>¶
　也易曰嘉㑹足以合禮左傳曰嘉徳足以合禮善之¶
　與體㑹之與徳其字不同其義則别易之文言以爲¶
　孔子所作然孔子生於襄公二十二年史作此筮乃¶
　襄公九年二語葢在孔子之先也¶
　真徳秀曰易者陰陽變易之謂日往月來寒往暑來¶
　晝夜昏明循環不息此天道之常也聖人擬之以作¶
　易不過推明陰陽消長之理而已陽長則隂消陰長¶
　則陽消一消一長天之道也人而學易則知吉凶消¶
<pb:KR2n0011_WYG_004-21a>¶
　長之理進退存亡之道矣¶
　魏了翁曰周易偹三易之義闔戸謂之坤即歸藏終¶
　萬物始萬物莫盛乎艮即連山¶
　章如愚曰聖人作易本以明道其緒餘可以卜筮而¶
　已而後之言陰陽者言星厯者言樂律者莫不於易¶
　求之求之自以爲得配之自以爲合然於聖人之意¶
　則非也¶
　李過曰六經中惟大易一書可見聖人之心葢自秦¶
<pb:KR2n0011_WYG_004-21b>¶
　人焚滅先王典籍後漢興逐旋收拾雖能畧偹如詩¶
　書二禮春秋皆不免有散失牴牾惟易以卜筮獨存¶
　故大易一書不經秦火爲聖人全書學者欲見文王¶
　孔子之心當於此書求之　又曰文王演易雖在商¶
　末自武王革命之後周之子孫所世守以爲卜筮之¶
　書與三易並藏故稱周以别餘代亦猶周書周禮之¶
　立名耳其所謂周普之義果安在哉趙汝楳曰周官¶
　太卜三曰周易則知爲周人之所自名以别於連山¶
<pb:KR2n0011_WYG_004-22a>¶
　歸藏也¶
　王應麟曰易十二篇今易乾卦至用九即古易之本¶
　文鄭康成始以彖象連經文王輔嗣又以文言附乾¶
　坤二卦至文辭連屬不可附卦爻則仍其舊篇目自¶
　康成輔嗣合彖象文言於經學者遂不見古本　又¶
　曰迂齋講易謂伏羲未作易之前天下之人心無非¶
　易伏羲既作易之後天下之萬事無非易愚按爾雅¶
　小罍謂之坎大琴謂之離萬物之象無非易也¶
<pb:KR2n0011_WYG_004-22b>¶
　陳普曰易者交易而化陰陽寒暑治亂生死之大體¶
　也萬變無窮日夜相代無停止也¶
　胡一桂曰晁氏謂古者竹簡重大以經爲二篇然經¶
　分上下誠有至理上下經雖有三十卦三十四卦之¶
　不同以反對計之各十八卦一也上經反對五十二¶
　陽爻五十六陰爻下經反對五十六陽爻五十二陰¶
　爻二也上經以四正卦爲主首乾坤而終坎離與先¶
　天圖南北東西四方卦合下經以二變卦爲主震變¶
<pb:KR2n0011_WYG_004-23a>¶
　爲艮㢲變爲兌首咸恒而終既濟未濟與先天圖四¶
　維之卦合而坎離之交不交亦可見伏羲先天一圖¶
　大㫖偹見於文王序卦首尾中三也若是者豈以竹¶
　簡重大之故耶¶
　胡炳文曰解易者或以周字爲普徧之義或以卦爲¶
　文王所重子朱子本義出然後其說始定葢周禮三¶
　易夏曰連山商曰歸藏文王之易命之曰周以别夏¶
　商也交者陰陽之對待變者陰陽之流行經之分爲¶
<pb:KR2n0011_WYG_004-23b>¶
　兩也皆自然而然合三百八十四爻觀之上下經多¶
　少不齊在上經者宜陽多於陰今陽爻八十六陰爻¶
　九十四而陰之多於陽者八在下經者宜陰多於陽¶
　今陰爻九十八陽爻百有六而陽之多於陰者亦八¶
　以反對推之上下經各十八卦各一百八爻可謂齊¶
　矣在上經者陽爻五十二陰爻五十六而陰之多於¶
　陽者四在下經者陰爻五十二陽爻五十六而陽之¶
　多於陰者亦四或四或八互爲多少自然有陰陽相¶
<pb:KR2n0011_WYG_004-24a>¶
　交之象焉上經首乾坤氣化之始也乾坤而後十卦¶
　陰陽各三十畫然後爲㤗爲否而天地之交不交者¶
　可見矣下經首咸恒形化之始也咸恒而後十卦陰¶
　陽亦各三十畫然後爲損爲益而少男少女長男長¶
　女之交不交可見矣至若上經終坎離乾坤中爻之¶
　交下經終既濟未濟又坎離中男中女交不交也本¶
　義謂易有交易變易之義先交而後變其㫖深矣哉¶
　俞琰曰吕東萊謂經分上下始於文王郭白雲謂序¶
<pb:KR2n0011_WYG_004-24b>¶
　卦已分其來尚矣故不言分經之由邵康節曰重卦¶
　之象不易者八反易者二十八故卦有六十四而止¶
　用乎三十六爻有三百八十四而用止乎二百一十¶
　有六知此則知所以分上下者葢有由焉非苟然也¶
　或疑上經卦三十下經卦三十四多寡不均殊不知¶
　卦有對體有覆體何謂覆體屯倒轉爲䝉需倒轉爲¶
　訟之類是也何謂對體乾坤坎離頤大過中孚小過¶
　相對而不可覆者是也餘皆一卦倒轉爲兩卦故上¶
<pb:KR2n0011_WYG_004-25a>¶
　經卦三十約之則十八下經卦三十四約之亦十八¶
　謂之不均可乎卦分内外二體凡六十四陽六十四¶
　陰約爲三十六則上經純陽卦六純陰卦四下經純¶
　陽卦四純陰卦六陰陽相重之卦上下經皆八不亦¶
　均乎上經陽爻八十六陰爻九十四約爲十八則五¶
　十二陽五十六陰共一百八下經陽爻一百六陰爻¶
　九十八約爲十八則五十六陽五十二陰共一百八¶
　其均如此孔頴逹謂繫辭分上下無異義直以簡帙¶
<pb:KR2n0011_WYG_004-25b>¶
　重大是以分之晁以道乃曰古者竹簡重大分經爲¶
　二篇今又何必以二篇成帙葢皆不知六十四卦約¶
　之則爲兩十八也¶
　王申子曰古今諸家說易往往求之太過或以性理¶
　或以氣候或以歩占或以老莊雖切近如太𤣥濳虛¶
　經世亦各得其一偏耳繫辭之文先儒多疑其錯亂¶
　以爲非夫子所作然其間發明作易之要示人用易¶
　之法委曲詳盡有條有理非胸中有全易者不能道¶
<pb:KR2n0011_WYG_004-26a>¶
　若夫經中序卦之文義乖理淺决非聖人之㫖也¶
　　又曰易有聖人之道四而伊川易傳止尚其辭康¶
　節數學止尚其象漢上易說止尚其變晦庵本義止¶
　尚其占¶
　熊良輔曰易卦下之辭謂之彖彖曰以下謂之彖傳¶
　爻下之辭謂之象象曰以下謂之象傳繫辭傳無經¶
　可附葢總括卦爻之大意而云漢以來以繫辭名之¶
　今謂之繫辭亦可歐陽公謂非聖人作殊不思道德¶
<pb:KR2n0011_WYG_004-26b>¶
　性命之藴六經之理皆自此出而天地事物之情狀¶
　亦靡所不載矣¶
　王希旦曰善讀易者要識聖人畫卦作易來處無非¶
　太極河圖理數自然之妙則繫辭啟䝉是其機括又¶
　湏分别四聖之易通卦名義然後以本義程傳相叅¶
　考沿流泝源由粗探精分合看之逺近取之則數存¶
　象列言盡理得上極天地自然之易於是始信易與¶
　天地凖窮理盡性開物成務内聖外王之學偹於斯¶
<pb:KR2n0011_WYG_004-27a>¶
　易何止五經之原其天地鬼神之奥豈欺我哉¶
　袁桷曰五經言理莫詳於易其辭深且密闡幽顯微¶
　不以直易言之¶
　吾丘衍曰俗儒談易多鄙象數夫乾九坤六乾天坤¶
　地非象數而何　又曰夜遊錄有言彖象皆假畜獸¶
　以彖爲大豕行則俯首一望而全體皆見故綂論一¶
　卦之體取以喻之象有六牙故六爻之義取以喻之¶
　又按說文蒼頡製易字象蜥蜴形蜥蜴善變則知古¶
<pb:KR2n0011_WYG_004-27b>¶
　人托之以喻其變不疑也或言日月爲易按易字無¶
　從日月之說而伏羲畫卦時但云八卦重卦之後以¶
　其變化無盡故有變易之名不可以日月爲惑也¶
　劉夏曰庖犧氏作易易何在也今六十四卦爻之所¶
　以爲象六十四卦名之所以取義此則庖犧氏之易¶
　書文字矣至周時文王周公孔子俱各繫以辭始謂¶
　之周易是故設六十四卦爻以示象命六十四卦名¶
　以示義往古來今數千萬年治亂興亡理勢情狀之¶
<pb:KR2n0011_WYG_004-28a>¶
　所必至者舉不出六十四卦六十四義之中矣¶
　梁寅曰易之爲書上以原造化之微下以該人事之¶
　著君子明之以决進退庶民頼之以知吉凶然非靜¶
　之至不能明之非誠之至不能用之¶
　薛瑄曰聖人言天地之造化莫偹於易論天地之造¶
　化而不本於易皆妄也¶
　章𢡟曰易不爲小人謀特不爲之謀爲小人之事爾¶
　小人而欲爲君子易固未始不爲之謀也¶
<pb:KR2n0011_WYG_004-28b>¶
　丘濬曰易之爲易有理有數言理者宗程子言數者¶
　宗邵子明理者雖不知數自能避凶而從吉學數者¶
　倘不明理必至舍人而言天且將流爲技術易雖告¶
　以卜筮而未聞以推歩漢世納甲飛伏卦氣凡推歩¶
　之術無不倚易爲說而易實無之不若以理言易則¶
　日月常行無往非易矣¶
　邵寳曰周之易爲筮而設也故仲尼論聖人之道四¶
　而占後焉後之者歸重之也　又曰有周易故羲易¶
<pb:KR2n0011_WYG_004-29a>¶
　有先天之名有羲易故周易有後天之名此後世學¶
　易者之議非易之本義也¶
　蔡清曰易自彖象文言傳亡今易有彖曰象曰文言¶
　曰字後之讀者不知爲後之所加此今易之所以失¶
　而古易之不可復也¶
　胡居仁曰天下之變無窮惟易可以盡之葢易隂陽¶
　竒耦變易無窮若天地之闔闢氣運之盛衰日月之¶
　更迭寒暑之往來陰陽之消長人物之死生國家之¶
<pb:KR2n0011_WYG_004-29b>¶
　興亡世道之今古其消息盈虛升降屈伸吉凶消長¶
　進退存亡幽明終始善惡邪正惟易能盡也¶
　鄭善夫曰易也者用於君子而勿用於小人者也¶
　何孟春曰周易先乾後坤陽尊隂卑天地之定位也¶
　楊時喬曰重卦始於伏羲彖辭出於文王爻辭出於¶
　周公周易名經始於周分上下經爲二篇彖象四傳¶
　十翼作於孔子古易二經四傳十翼各自爲篇取彖¶
　象傳作注解經文附經下自費直始而定於劉向成¶
<pb:KR2n0011_WYG_004-30a>¶
　於鄭康成取文言乾坤二卦附於乾坤彖傳後始於¶
　王弼以繫辭附於象傳後改說卦上中作繫辭加傳¶
　字以文言十八條附繫辭傳削去彖象傳文言之名¶
　成於韓康伯至宋晁以道疑分二經爲非吕伯恭以¶
　分二經爲是朱子本義從之吳澂分四傳以繫辭爲¶
　大象以爻辭爲小象合爲象傳亦皆未安¶
　郭子章曰書皆始於人惟易始於天¶
　吳安國曰易天地人之理偹焉聖人之精藴也以卜¶
<pb:KR2n0011_WYG_004-30b>¶
　筮而存者易之幸爾而遂以卜筮言易也可乎¶
　錢一本曰周易漢費直本畫一全卦繫以彖辭再畫¶
　本卦繫以爻辭又畫覆卦繫以用九用六之辭後以¶
　一傳字加彖傳之首鄭康成本省去費夲六爻之畫¶
　又省用九用六覆卦之畫移上下體於卦畫之下又¶
　移初九至用九爻位之文加之爻辭之上又合彖傳¶
　象傳於經於彖傳加彖曰字於象傳加象曰字王弼¶
　本同鄭但移文言附乾坤二卦之後加文言曰字以¶
<pb:KR2n0011_WYG_004-31a>¶
　孔子贊爻之辭本以釋經乃各附當爻每爻加象曰¶
　字歴代因之是爲今易漢藝文志云易經十二篇吕¶
　大防定爲經二卷傳十卷晁說之釐爲八卷吕祖謙¶
　復定爲十二卷一以古爲斷是爲古易嗚呼易夲羲¶
　畫雖無文辭八卦相錯剛柔雜居之中郁郁乎爲天¶
　下之至文乃宇宙間開闢第一文字是謂之古爾若¶
　文周孔子之辭凡皆以明羲畫之象合於一處匪今¶
　釐於二處匪古詎在辭之離合間耶¶
<pb:KR2n0011_WYG_004-31b>¶
　郝敬曰春秋傳韓宣子適魯觀書於太史見易象曰¶
　吾乃知周公之徳與周之所以王然則易象繫自周¶
　公乆矣孔頴逹作正義辨之甚詳而班固云易更三¶
　聖世歴三古說者以伏羲文王孔子爲三聖周公不¶
　與焉嘗觀孟子序堯舜以來聞知止稱文王亦不及¶
　周公葢二聖父子同世言父則不復及子言三古則¶
　不復列四聖立言應爾豈謂周公不與於斯文乎說¶
　者因大傳云作易者有憂患當文王與紂之事其辭¶
<pb:KR2n0011_WYG_004-32a>¶
　危因謂危辭多在爻爻辭亦文王作非也文王序易¶
　逐卦繫彖周公承考逐爻繫象易始大偹公嘗自言¶
　文王我師孔子亦謂文王無憂父作子述即此類也¶
　今檢爻辭如隨云王用享於西山升云王用享於岐¶
　山指文王岐周也明夷云明夷於南狩得其大首指¶
　武王誅紂也箕子之明夷指箕子爲奴也小畜履隨¶
　蠱皆隱用文武之象㤗之六五歸妹之六五引商王¶
　帝乙是文王所親臣事者也豈以繫爻凡此皆足以¶
<pb:KR2n0011_WYG_004-32b>¶
　徵爻辭之非出自文王甚明也葢周公相武王誅紂¶
　伐商晚遭流言憂患與文考同故摹冩往事真切如¶
　此凡周公之辭孰非文王之辭惟彖作自文王故夫¶
　子爲文王作彖傳爲乾坤二卦作文言其象傳則爲¶
　周公作又甚明也聖人修辭立誠言不盡意伏羲畫¶
　卦無辭以俟文王文王繫彖無爻以俟周公周公繫¶
　象無傳以俟孔子三聖皆以未盡之意遞相傳述若¶
　使文王繫彖又繫爻則周公作象亦宜作翼孔子成¶
<pb:KR2n0011_WYG_004-33a>¶
　春秋修經亦宜修傳如後世自爲綱自爲目識者譏¶
　之矣　又曰孔子神明天縱讀易三絶韋編而作十¶
　翼羲聖卦位爻畫未明而作說卦文王演易次第未¶
　明而作序卦彖辭未明而作彖傳周公爻象未明而¶
　作象傳恐作者泥於爻又約其㫖而作大象慮學者¶
　局於序又錯其序而作雜卦無所不用其極而世儒¶
　猶謂孔子有未盡之易以待夫陳搏魏伯陽邵堯夫¶
　先天後天方圓等圖出而後羲易見吁亦愚且悖矣¶
<pb:KR2n0011_WYG_004-33b>¶
　　又曰卦八而已無所謂六十四也六十四者八之¶
　錯耳經苐言八卦未嘗言六十四周禮太卜八爲經¶
　六十四爲别即經之别耳邵堯夫横圖相生是經與¶
　别渾無分也既以序生如榦有枝枝有葉則不應言¶
　八卦相錯既序矣焉用錯一生二二生四四生八猶¶
　强引兩儀四象八卦語解至八生十六十六生三十¶
　二三十二生六十四則鑿空漫說矣其實八卦錯成¶
　六十四安所得十六與三十二乎¶
<pb:KR2n0011_WYG_004-34a>¶
　樊良樞曰尚書斷自堯始而欽天敬人以一中體乾¶
　元之大四詩並始文王而徽柔懿恭以小心法坤元¶
　之至春秋正乾坤之大義經禮立陰陽之大防易兼¶
　三才之撰故是五經之原聖人神而明之賢者黙而¶
　識之¶
　陸振竒曰天地定位而易行乎其中矣故文王之易¶
　首乾坤陰陽合徳剛柔有體或謂易扶陽抑陰必盡¶
　去隂而後快未之然矣去之不如用之之尊陽也故¶
<pb:KR2n0011_WYG_004-34b>¶
　天用地而㤗男用女而咸雷用風而恒火用水而濟¶
　則一陰一陽之謂道而生生之謂易宇宙所以至今¶
　不毁爾¶
　徐三重曰晋人以老易並言然易是道老是術易是¶
　順理老是用智¶
　羅喻義曰易是蜥蜴陸佃云蜴善變易吐雹有陰陽¶
　析易之義一名蜥蜴周易之名葢取於此小者長七¶
　八寸生山石間無所取之近之使可玩也其所謂彖¶
<pb:KR2n0011_WYG_004-35a>¶
　乃是毛牛楊愼云狀如犀而角小善知吉凶交廣人¶
　謂之豬神是也彖曰猶斷曰也彖者於神斷則人爾¶
　象者大荒之獸也今夫人希見象也想象之而已無¶
　所取之逺之使不可玩也或逺或近若逺若近皆有¶
　妙理爻者爼也錯雜陳之有觕有精猶文之有吉有¶
　凶也繫者維也詩曰汎汎楊舟紼纚維之舟繫於杙¶
　若可繫也亦可解也繫解舟發隨所之適豈有極哉¶
　五者皆寓名也¶
<pb:KR2n0011_WYG_004-35b>¶
　陳一洙曰秦以卜筮小易而易獲不火¶
　洪化昭曰易上經首乾坤天地定位也下經首咸恒¶
　山澤通氣雷風相薄也上經終坎離下經終既濟未¶
　濟水火不相射也上經首乾坤終坎離天地絪緼萬¶
　物化醇也下經首咸恒終既濟未濟男女搆精萬物¶
　化生也易之有彖象文言也猶文家之有注釋也易¶
　之有繫辭也猶文家之有評論也若夫說卦序卦雜¶
　卦則非聖人之言王元美謂爲漢河上公所增入者¶
<pb:KR2n0011_WYG_004-36a>¶
　理或然也　又曰易彖象文言有就其辭而重發明¶
　之者不嫌其爲同也有反其辭而别發明之不嫌其¶
　爲異也必欲强文言以合彖象又强彖象以合卦爻¶
　易之理不若是固矣¶
　黄淳耀曰自漢以降言易者無慮千百家其精者發¶
　揮理性其觕者為隂陽術數之言然亦不可謂之非¶
　易也¶
　錢澂之曰易理無所不藴凡得其一端皆足以入神¶
<pb:KR2n0011_WYG_004-36b>¶
　如衛元嵩元包揚雄太𤣥京房卦氣之類是已至於¶
　星厯音律之學無不以易為本故朱子嘗欲於納甲¶
　飛伏之類皆欲窮其理雖非易之本㫖要亦可以見¶
　易也¶
　徐在漢曰世謂包羲作八卦文王重為六十四文王¶
　係彖辭周公繫爻辭俱非也周禮雖未可盡信如簭¶
　人言三易經卦皆八其别皆六十四則重卦其來久¶
　矣葢包犧始作八卦即因而重之故能通神明之德¶
<pb:KR2n0011_WYG_004-37a>¶
　類萬物之情文王則設卦觀象係辭明吉凶以成其¶
　變化爾傳曰易之興也當文王與紂之事傳中累舉¶
　包犧文王不及周公則爻辭係於文王無疑夫文王¶
　演易演包犧之易也孔子翼易翼文王之易也雖然¶
　犧之象簡而文之辭㣲學易者舍孔子十翼孰從觀¶
　象而玩辭觀變而玩占知其書之不可逺而道之屢¶
　遷者乎故學易者不必舍彖傳而求彖辭舍爻傳而¶
　求爻辭也惟彖傳明而彖辭得矣爻傳明而爻辭得¶
<pb:KR2n0011_WYG_004-37b>¶
　矣分言之為包犧文王孔子三聖之易其實孔子之¶
　易明而犧文之易無餘藴矣　又曰世儒有今易古¶
　易之分夫文王演羲皇之易孔子翼文王之易後學¶
　由孔子之易求文王之易由文王之易求羲皇之易¶
　則知三聖人無二易千萬世無二易聖人先得我心¶
　所同然天地之道可一言而盡和順道德而理於義¶
　窮理盡性以至於命先立乎大者則小者不能奪不¶
　此之求而以文孔之易合於一為今分於二為古矻¶
<pb:KR2n0011_WYG_004-38a>¶
　矻終身卒無定論不揣其本而齊其末惑之甚已¶
　黄宗羲曰易者範圍天地之書也廣大無所不偹故¶
　九流百家之學俱可竄入焉自九流百家借之以行¶
　其說而於易之本意反晦矣¶
　黄宗炎曰上古樸直如人名官名俱取類於物象與¶
　以鳥記官之意及夔龍稷契朱虎熊羆之屬是也易¶
　者取象於蟲其色一時一變一日十二時改換十二¶
　色即今之析易也亦名十二時因其倐忽變更借為¶
<pb:KR2n0011_WYG_004-38b>¶
　移易改易之用易易之為文象其一首四足之形周¶
　易卦次俱一反一正兩兩相對每卦六爻兩卦十二¶
　爻如析易之十二時一爻象其一時在本卦者象日¶
　之六時在往來之卦者象夜之六時取象之竒巧精¶
　確不可擬議無踰於此俗儒反病其一物之微不足¶
　以包含大道妄解日月為易開端於虞仲翔而聖人¶
　之取義漸隱夫日月合體其字為明日升於東月生¶
　於西故明者不特指其晝夜之光蕐而兼指其光蕐¶
<pb:KR2n0011_WYG_004-39a>¶
　所生之位置一在東一在西也今以上日下月為易¶
　其舛謬有七如以日為天上之日月為地下之月是¶
　於時為望為晝日麗中天萬象具陳而獨取九淵之¶
　藏魄以配太陽不見其得宜何從而變化舛謬一也¶
　如以日往月來月往日來相推代明則亦當以左右¶
　為出入南北為躔道甚無關於上下舛謬二也如以¶
　謂日月同在天上同經不同緯則月為暗魄於義無¶
　補同經同緯則日有食之又灾變而非變化舛謬三¶
<pb:KR2n0011_WYG_004-39b>¶
　也况其為文原從勿但象四足之形不成字與□逺¶
　甚舛謬四也揆厥所由實因□昜字而譌易從旦從¶
　勿旦者日之始出離於滄海其光芒灼爍為五采而¶
　注射於八方勿者指其象若旂斿也昜且不可爲月¶
　豈可因昜而轉及於易乎舛謬五也日將出謂之昧¶
　爽史記作昒爽日入處謂之昧谷古作昒谷則是日¶
　將出將入映於海水但有光芒四逹也豈可亦指為¶
　月乎舛謬六也按說文有□暘字聲同易注云日覆¶
<pb:KR2n0011_WYG_004-40a>¶
　雲暫見也則原有日之易矣易上之日自為蟲首非¶
　日無疑舛謬七也羅泌云日月為易而文正為勿勿¶
　者月光之散者也是猶疑勿與月之不同僅指為月¶
　光也其後戴侗周伯琦輩襲夫新竒竟改作□冐字¶
　矣聖人至理悉去其餼羊可不辨哉　又曰他書引¶
　用易語今不可考者未知是篇章偶逸或緯書依託¶
　之文也左傳䟽伏羲作十言之教曰乾坤震㢲坎離¶
　艮兌消息劉向傳誣神者殃及三世說苑建其本而¶
<pb:KR2n0011_WYG_004-40b>¶
　萬物理失之毫釐差以千里又有一道大足以守天¶
　下中足以守國家小足以守其身謙之謂也夫天道¶
　毁滿而益謙不損而益之故損自損而終故益又天¶
　地動而萬物變化風俗通其亡斯自取灾說文地可¶
　觀者莫可觀於木東方朔正其本萬事理失之毫釐¶
　差以千里鹽鐵論小人處盛位雖髙必崩不盈其道¶
　不恒其徳而能以善終者未之有也是以初登於天¶
　後入於地細繹諸所引之辭不但不佀彖象亦且不¶
<pb:KR2n0011_WYG_004-41a>¶
　佀大傳大約為後儒解經者所述而引用之人遂渾¶
　呼之為經爾¶
　王𢎞撰曰古篆文易從日從月則日月為易明矣叅¶
　同契亦如此說若羅泌云易於文為勿月采之散者¶
　也則鑿矣或云易蜥蜴也身色無恒日十二變易取¶
　其變也趙撝謙亦云然陳苐曰夫易開物成務冐天¶
　下之道乃借義微蟲不亦鄙乎是其取義雖得而釋¶
　文實謬以易為蜴陸佃之過也　又曰孔子言伏羲¶
<pb:KR2n0011_WYG_004-41b>¶
　始作八卦因而重之二語本自明白其為伏羲重卦¶
　無疑若復别有人孔子豈得無一言乎又如八卦相¶
　錯明八卦已錯為六十四矣周禮太卜掌三易經卦¶
　皆八别皆六十有四明夏商已有重卦矣揚雄從司¶
　馬遷之說謂文王重卦而胡安定諸人以為然皆非¶
　也¶
　　　　按連山歸藏惟其不著時代致儒者紛綸或¶
　　　　以為宓犧或以為神農或以為黄帝或以為¶
<pb:KR2n0011_WYG_004-42a>¶
　　　　夏商之書迄無定說周易成於殷之末世慮¶
　　　　其與歸藏淆也爰以代名葢無俟外史逹書¶
　　　　名於四方灼然共信為文王周公孔子之作¶
　　　　述是可法也鄭氏周普之義殊為牽率¶
　　　　又按六經自秦火之後惟周易為完書雖費¶
　　　　直更之於前王弼亂之於後其餘無可議者¶
　　　　而歐陽永叔王景山乃疑及繫辭張芸叟疑¶
　　　　及爻辭李邦直朱新仲王㢲卿疑及序卦傳¶
<pb:KR2n0011_WYG_004-42b>¶
　　　　皆高明之過也¶
　¶
　¶
　¶
　¶
　¶
　¶
　經義考卷四¶
