# -*- mode: mandoku-view; -*-
#+TITLE: 經義考
#+DATE: 2015-08-24 22:54:03.949786
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷二百四十五
<pb:KR2n0011_WYG_245-1a>¶
欽定四庫全書¶
　經義考卷二百四十五¶
　　　　　　　　　　翰林院檢討朱彝尊撰¶
　　　羣經(七/)¶
饒氏(魯/)五經講義¶
　　　未見¶
劉氏(元剛/)三經演義¶
　　宋志十一卷¶
<pb:KR2n0011_WYG_245-1b>¶
　　　佚¶
葉氏(時/)對制談經¶
　　十五卷¶
　　　存¶
　杜涇序曰是編乃文康葉公所著貫穿經史言言典¶
　則眞經濟之第一義也舊文百篇散出無緒深閡探討¶
　今立十五門分綂之便簡閲也或有片言匪要則稍¶
　加汰節其典章名物難以懸解者悉取經文注疏分¶
<pb:KR2n0011_WYG_245-2a>¶
　𨽻於後字義音韻未易通暁者徧考韻㑹羣書標識¶
　於端句讀辨之亥豕正之使讀者開卷洞然具見先¶
　生之武庫矣非敢言先生之忠臣庻幾哉非先生之¶
　叛臣乎以其可資制作之用爰命之曰對制談經云¶
黄氏(仲元/)經史辨疑¶
　　　未見¶
　姓譜仲元字善甫莆田人咸淳中登第陸秀夫薦充¶
　益王府撰述官遷太常博士宋亡更名曰淵字天叟¶
<pb:KR2n0011_WYG_245-2b>¶
黄氏(震/)日抄經説¶
　　三十一卷(分見各經/)¶
　　　存¶
　沈逵序曰學以孔孟爲師師者道之所存其文則六¶
　經之書也講習以窮理躬行以逹用斷乎不可易者¶
　宋儒標㮄角立互有異同而象山陸氏始倡爲高逺¶
　驚世之論謂此心本明不假言議惟當自求以得之¶
　凡講學即是異端六經皆吾注腳一時聞人風靡從¶
<pb:KR2n0011_WYG_245-3a>¶
　之獨慈谿黄東發氏尊信周程朱子之説以上探孔¶
　孟六經之㫖一切反之躬行以爲實用於士必以操¶
　行自立於官必以職業自見至讀論語而於孝弟忠¶
　信文公所以教人者蓋佩服終身焉故自强仕用明¶
　經家法取科第積州縣吏能歴監司郡守所至有異¶
　政仁民厚俗一本之禮義立朝諤諤敷對無隱情雖¶
　遭讒去國未究其設施而言論氣節千載有光斯可¶
　謂不負所學者矣公暇所閱經史諸書隨手考訂并¶
<pb:KR2n0011_WYG_245-3b>¶
　奏劄申請勸誡等作凡百卷名之曰日鈔鋟梓行於¶
　世中値兵燬諸孫禮之懼祖訓之失墜購求搜輯補¶
　刻僅完屬予序之予惟科目利誘之弊至趙宋而極¶
　其以道學云者又皆從事空言而於躬行大業或未¶
　之能然彼其立異矯時固爲賢智之過望而可知其¶
　非百餘年間未有以折衷猶頼先生詳辨力詆著之¶
　方冊俾孔孟周程朱子正大之學燦然復明如杲日¶
　行空沈隂積靄廓焉爲之一清有目者皆可覩也方¶
<pb:KR2n0011_WYG_245-4a>¶
　陸學盛行慈湖楊簡氏宗陸者也於公爲鄉人公未¶
　甞苟從末俗波蕩中卓見定力一人而已世之師若¶
　弟子玩味是書必若公之於文公身體而力行之而¶
　後可以言學顧予淺陋何足以知先生㑹秩滿將歸¶
　禮之請之益勤敬書於卷端以爲願學者勉若其文¶
　詞論述浩瀚峻潔特公之餘事兹故可略云峕至正¶
　三年歲在丁丑四月¶
　王圻曰五經朱子於春秋禮記無成書慈谿黄東發¶
<pb:KR2n0011_WYG_245-4b>¶
　取二經爲之集解其義甚精蓋有補朱子之未備且¶
　不欲顯故附於日鈔中其後程端學有春秋本義陳¶
　澔有禮記集説皆不能過之永樂初修五經大全諸¶
　儒皆未見日鈔故一無所取¶
曹氏(涇/)五經講義¶
　　四卷¶
　　　未見¶
　黄虞稷曰字清甫歙人宋昌化簿入元不仕¶
<pb:KR2n0011_WYG_245-5a>¶
夏氏(良規/)五經解¶
　　　佚¶
林氏(洪範/)五經義方¶
　　十卷¶
　　　佚¶
　閩書閩縣人¶
馬氏(廷鸞/)六經集傳¶
　　　佚¶
<pb:KR2n0011_WYG_245-5b>¶
　江西通志馬廷鸞字翔仲樂平人登進士厯拜右丞¶
　相¶
王氏(應麟/)六經天文編¶
　　宋志六卷¶
　　　存(今本二卷/)¶
玉海藝文經解¶
　　九卷¶
　　　佚¶
<pb:KR2n0011_WYG_245-6a>¶
應氏(翔孫/)經傳䝉求¶
　　　佚¶
　方囬序曰王伯厚尚書學極天下之博長予四歲予¶
　昔甞敬事之戴帥初博士學極天下之粹少予十七¶
　歲今予畏友也此四明二先生俱以其里中應君子¶
　翺翔孫所著經傳䝉求爲然予無復容喙矣竊甞謂¶
　道一而已而物有萬古聖賢之學不專在語言文字¶
　日月星辰與天爲體運而不已山川艸木與地爲體¶
<pb:KR2n0011_WYG_245-6b>¶
　生而不窮言語文字與聖賢爲體傳而不朽體物也¶
　所以用之者道也道不離物易究咎休書紀治亂詩¶
　美刺春秋褒貶三禮辨上下論專言仁孟兼言義皆¶
　以語言文字與道爲體其妙用所在一而已一者何¶
　道是也然則何道也天地之心耳此之謂道而以其¶
　道用乎日月星辰山川草木之物故曰道不離物聖¶
　賢之心欲使千萬世之人爲善不爲惡以復其有善¶
　無惡之性則不容不著之書此言語文字所以爲斯¶
<pb:KR2n0011_WYG_245-7a>¶
　道有形之體而無形之道所以用乎有形之體而寓¶
　於言語文字之中也顧可忽諸子翺所謂蒙求自易¶
　至論孟皆括爲韻語以訓後進傍及諸子百家而揚¶
　雄方州部家之書亦與焉予曩亦甞摘其竒語難字¶
　以供刀筆艱深之中韜平易亦不過一隂一陽一晝¶
　一夜一寒一暑消息往來幽明生死之故易之注疏¶
　也獨所用六日七分厯法一歲則易之一端耳康節¶
　經世書出於此或誚予好太𤣥又出雄覆瓿下回曰¶
<pb:KR2n0011_WYG_245-7b>¶
　不然凡言語文字之不畔於道者皆與道爲體片雲¶
　起於天而澤四海粒粟根於地而飽萬民一畫肇於¶
　聖人而開百聖天地聖人之道皆託於物近世有欲¶
　滅絶言語文字以爲學者敢痛詆朱文公著述謂率¶
　多於古人動累於後來黨陸也其人臨汀使君不滿¶
　五十而死天棄之矣讀子翺之書者亦曰與道爲體¶
　能於有形中求無形則將於無味中得有味矣子翺¶
　早中童子科伯公衡甞參大政云¶
<pb:KR2n0011_WYG_245-8a>¶
馬氏(端臨/)經籍考¶
　　七十六卷¶
　　　存¶
胡氏(仲雲/)六經蠡測¶
　　　佚¶
王氏(義端/)經疑¶
　　十五篇¶
　　　佚¶
<pb:KR2n0011_WYG_245-8b>¶
　程鉅夫表墓曰義端字元剛受易於廬陵歐陽守道¶
　與兄義山俱有名以恩監江陵白水鎭遷武岡綏寜¶
　令文丞相起兵江西辟與幕議君歎曰事已至此去¶
　將安歸涕泣謝之自是終其身不出或勸君仕曰我¶
　不能死可復仕乎¶
陸氏(正/)七經補注¶
　　　佚¶
　浙江通志陸正字行正海鹽人(今屬/平湖)舊名唐輔宋亡¶
<pb:KR2n0011_WYG_245-9a>¶
　與族父霆龍以家世宋臣矢不仕元遂更名正程文¶
　海薦之不起後復與劉因同徴堅不赴隱居教授及¶
　卒門人私謚曰靖獻先生立書院於陳山祀之¶
鄭氏(君老/)五經解疑¶
　　　佚¶
　姓譜字邦壽長溪人咸淳四年進士元初交薦不起¶
　學者私諡曰靖節先生¶
張氏(卿弼/)六經精義¶
<pb:KR2n0011_WYG_245-9b>¶
　　百卷¶
　　　佚¶
　虞集曰弋陽張君卿弼字希契登咸淳戊辰進士第¶
　除福州司户辟充教授仕至興化倅而宋亡隱居不¶
　出門生弟子從受業者甚衆講學藍山書院徧取傳¶
　記百十家擇其合於修已之學而不墮於清虛治人¶
　之方而不雜於術數者輯而錄之名曰六經精義凡¶
　數百卷¶
<pb:KR2n0011_WYG_245-10a>¶
謝氏(枋得/)五經珍抄¶
　　四卷¶
　　　存¶
　陸元輔曰疉山五經類纂四卷坊間所刋盱江趙師¶
　聖序之題曰珍抄¶
王氏(所/)五經類編¶
　　二十五卷¶
　　　佚¶
<pb:KR2n0011_WYG_245-10b>¶
　台州府志王所字喻叔黄巖人咸淳乙丑進士宋亡¶
　致高郵軍事歸營書院於漢濱及卒黄超然題其墓¶
　曰宋進士元逸民南峯王公墓¶
牟氏(巘/)六經音考¶
　　　佚¶
　鄭元慶曰巘字獻甫子才之子也以䕃歴大理少卿¶
　宋亡不仕與子應龍父子討論著六經音考¶
佘氏(浙/)六經審問¶
<pb:KR2n0011_WYG_245-11a>¶
　　　佚¶
　紹興府志余浙字季淵新昌人登進士歴監察御史¶
　改大理少卿歸自號致曲老人¶
趙氏(元輔/)六經圖¶
　　五卷¶
　　　未見¶
黄氏(浚/)五經通略¶
　　二卷¶
<pb:KR2n0011_WYG_245-11b>¶
　　　未見¶
顔氏(宗道/)經説¶
　　一卷¶
　　　未見¶
車氏(以慶/)五經論¶
　　　佚¶
　以慶自序曰五經聖人成書萬世標凖聖人既沒遭¶
　秦之亂禁網嚴密天下學士逃難結舌以書為諱天¶
<pb:KR2n0011_WYG_245-12a>¶
　下無全書矣漢除煩苛約以三章更高恵二君挾書¶
　著律猶未盡去老壯者沒少者亦耄期矣未必盡能¶
　記誦也伏生年過九十始克口授不全之書他經不¶
　至於泯絶者漢儒補葺之力爲多今讀其書者知漢¶
　儒記誦傳習之艱苦而默㑹聖心於千萬世之上可¶
　也作五經論¶
　謝鐸曰五經論黄巖車隘軒以慶著今有抄本¶
俞氏(琰/)經傳考注¶
<pb:KR2n0011_WYG_245-12b>¶
　　　未見¶
趙氏(孟至/)九經音釋¶
　　九卷¶
　　　未見¶
　鄭元慶曰孟至宋燕懿王後祖希懌自青田徙湖州¶
　父與&KR0696;嘉定中登第孟至咸淳乙丑進士官運判¶
趙氏(徳/)五經辨疑¶
　　　未見¶
<pb:KR2n0011_WYG_245-13a>¶
　江西通志趙徳宋宗室自號鐡峯博學工文隱居郡¶
　城之東湖¶
　　　　按趙氏辨疑惟毛詩有二十八則附朱倬疑¶
　　　　問之後餘俱未見¶
葉氏(夢䲜/)經史子要¶
　　　未見¶
　黄虞稷曰建安人入元不仕¶
張氏(沂/)辨經正義¶
<pb:KR2n0011_WYG_245-13b>¶
　　七卷¶
　　　佚¶
俞氏(酉發/)經傳補遺¶
　　三十卷¶
　　　佚¶
　鎭江府志俞酉發字明叔徳鄰之弟咸淳中以明經¶
　試太學後隱居不仕¶
陳氏(普/)六經講義¶
<pb:KR2n0011_WYG_245-14a>¶
　　　佚¶
周氏(明辨/)五經手判¶
　　宋志六卷¶
　　　佚¶
亡名氏授經圖¶
　　宋志三卷¶
　　　佚¶
　崇文總目不著撰人名氏叙易詩書禮春秋三家論¶
<pb:KR2n0011_WYG_245-14b>¶
　語孝經之學師承相第系而爲圖¶
兼講書¶
　　宋志五卷¶
　　　佚¶
九經要略¶
　　宋志一卷¶
　　　佚¶
六經疑難¶
<pb:KR2n0011_WYG_245-15a>¶
　　宋志十四卷¶
　　　佚¶
九經經㫖䇿義¶
　　宋志九卷¶
　　　佚¶
六經奥論¶
　　六卷¶
　　　存¶
<pb:KR2n0011_WYG_245-15b>¶
　黎温序曰經以載道先儒言之備矣蓋易以究隂陽¶
　書以道政事詩以理性情春秋以明褒貶禮以謹節¶
　文樂以致中和故潔靜精微易教也疏通知逺書教¶
　也温柔敦厚詩教也屬辭比事春秋教也恭儉莊敬¶
　禮教也廣博易良樂教也是以聖人作經垂訓之功¶
　不亦大乎昔者周衰六經厄於秦火漢室奮興始除¶
　挾書之律經籍漸出諸儒傳於殘編斷簡之中山巖¶
　屋壁之内晉唐以來莫有發揮迨乎宋徳隆盛五星¶
<pb:KR2n0011_WYG_245-16a>¶
　聚奎文運光啓治教休明而應生於濂洛關閩之羣¶
　哲於是諸經皆有傳義之説如日麗中天聖道丕顯¶
　而頓回鄒魯洙泗之風教粤若夾漈鄭先生名樵字¶
　漁仲莆陽人亦出於宋隆平之世典教之際述作是¶
　書而爲六經管轄之論啓其關鍵闡發幽袐俾學者¶
　直覩升堂之精藴是則有功於聖門誠不鮮矣温自¶
　往年遊於盱郡常請益於灣溪子由危先生講論之¶
　暇出家藏厥祖訓導邦輔所錄是書啓誨於温既而¶
<pb:KR2n0011_WYG_245-16b>¶
　舊冬遂請是稾敬擕入於書林一旦訪謁日新劉氏¶
　克常細閲其義欣然珍留擊節歎曰滄海誠有遺珠¶
　矣而請予挍正之予竊謂是書一出則六經之奥昭¶
　然不惟天下學者之有幸也¶
　　　　按世傳六經奥論六卷成化中盱江危邦輔¶
　　　　藏本黎温序而行之云是鄭漁仲所著荆川¶
　　　　唐氏輯稗編從之今觀其書議論與通志略¶
　　　　不合漁仲甞上書曰十年為經㫖之學以其¶
<pb:KR2n0011_WYG_245-17a>¶
　　　　所得者作書考作書辨譌作詩傳作詩辨妄¶
　　　　作春秋考作諸經序作刊繆正俗跋五六年¶
　　　　為天文地理蟲魚艸木之學所得者作春秋¶
　　　　列國圖作爾雅注作詩名物志而奥論曾未¶
　　　　之及則非漁仲所著審矣¶
　¶
　¶
　¶
<pb:KR2n0011_WYG_245-17b>¶
　¶
　¶
　¶
　¶
　¶
　¶
　¶
　經義考卷二百四十五¶
