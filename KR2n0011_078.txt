# -*- mode: mandoku-view; -*-
#+TITLE: 經義考
#+DATE: 2015-08-24 22:53:59.628529
#+PROPERTY: ID KR2n0011
#+PROPERTY: BASEEDITION WYG    
#+PROPERTY: JUAN 卷七十八
<pb:KR2n0011_WYG_078-1a>¶
欽定四庫全書¶
　經義考卷七十八¶
　　　　　　　　　　翰林院檢討朱彛尊撰¶
　　　書(七/)¶
梁武帝尚書大義¶
　　隋志二十卷¶
　　　佚¶
劉氏(叔嗣/)尚書注¶
<pb:KR2n0011_WYG_078-1b>¶
　　七録二十一卷¶
　　　佚¶
尚書新集序¶
　　七録一卷¶
　　　佚¶
尚書亡篇序¶
　　隋志一卷¶
　　　佚¶
<pb:KR2n0011_WYG_078-2a>¶
　隋志梁五經博士劉叔嗣注¶
　册府元龜劉叔嗣為五經博士注尚書亡篇序又注¶
　尚書二十一卷¶
孔氏(子袪/)尚書義¶
　　二十卷¶
　　　佚¶
集注尚書¶
　　三十卷¶
<pb:KR2n0011_WYG_078-2b>¶
　　　佚¶
任氏(孝恭/)古文尚書大義¶
　　唐志二十卷¶
　　　佚¶
　南史任孝恭字孝恭臨淮人武帝召入西省初為奉¶
　朝請進直壽光省為司文侍郎俄兼中書通事舍人¶
　侯景獲之使作檄求還私第檢討景許之因走入東¶
　府城陷景剉斬之¶
<pb:KR2n0011_WYG_078-3a>¶
蔡氏(大寳/)尚書義疏¶
　　隋志三十卷¶
　　　佚¶
　隋志大寳蕭詧司徒¶
　孔頴達曰古文近至隋初始流河朔其為正義者蔡¶
　大寳巢猗費甝顧彪劉焯劉炫¶
巢氏(猗/)尚書義¶
　　隋志三卷(新舊唐志作/義疏十卷)¶
<pb:KR2n0011_WYG_078-3b>¶
　　　佚¶
尚書百釋¶
　　隋志三卷¶
　　　佚¶
　隋志梁國子助教巢猗撰¶
費氏(甝/)尚書義疏¶
　　隋志十卷¶
　　　佚¶
<pb:KR2n0011_WYG_078-4a>¶
　陸德明曰梁國子助教江夏費甝作尚書義疏行於¶
　世¶
　李延壽曰齊時諸生畧不見孔傳注解武平末劉光¶
　伯劉士元始得費甝義疏乃留意焉¶
張氏(譏/)尚書義¶
　　十五卷¶
　　　佚¶
尚書廣疏¶
<pb:KR2n0011_WYG_078-4b>¶
　　崇文總目十八卷¶
　　　佚¶
劉氏(焯/)尚書義疏¶
　　唐志二十卷¶
　　　佚¶
　北史劉焯字士元信都昌亭人少與河間劉炫結盟¶
　為友同受詩於同郡劉軌思受左傳於廣平郭懋常問¶
　禮於阜城熊安生開皇中舉秀才射策同修國史直¶
<pb:KR2n0011_WYG_078-5a>¶
　門下省俄除員外將軍於秘書省考定羣言假還復¶
　入京為飛章所謗除名於是優游鄉里專以著述教¶
　授為務賈馬王鄭所傳章句多所是非煬帝即位遷¶
　太學博士¶
　儒林傳信都劉士元河間劉光伯拔萃出類學通南¶
　北博極古今後生鑽仰所製諸經義疏縉紳咸師宗¶
　之¶
劉氏(炫/)尚書述義¶
<pb:KR2n0011_WYG_078-5b>¶
　　隋志二十卷¶
　　　佚¶
尚書百篇義¶
　　通志一卷¶
　　　佚¶
尚書孔傳目¶
　　通志一卷¶
　　　佚¶
<pb:KR2n0011_WYG_078-6a>¶
尚書畧義¶
　　通志三卷¶
　　　佚¶
　北史劉炫字光伯河間景城人隋開皇中奉勑同修¶
　國史俄直門下省兼於内史省考定羣言雖遍直三¶
　省竟不得官為縣司責其賦役炫自陳於内史内史¶
　送詣吏部尚書韋世康問其所能炫自為狀曰周禮¶
　禮記毛詩尚書公羊左傳孝經論語孔鄭王何服杜¶
<pb:KR2n0011_WYG_078-6b>¶
　等注凡十三家雖義有精粗並堪講授周易儀禮榖¶
　梁用功差少子史文集嘉言故事咸誦於心天文律¶
　厯窮覈㣲妙吏部竟不詳試在朝知名之士十餘人¶
　保明炫所陳不謬於是除殿内將軍煬帝即位納言¶
　楊達舉炫博學有文章射策髙第除太學博士¶
　冊府元龜劉炫為太學博士以品卑去任歸於河間時盗¶
　賊蠭起榖食踊貴教授不行因凍餒而死其後門人¶
　諡曰宣德先生¶
<pb:KR2n0011_WYG_078-7a>¶
　　　　按劉光伯尚書百篇義孔傳目畧義三書紹¶
　　　　興四庫續到闕書目俱有之又隋志載劉先¶
　　　　生尚書義三卷不詳其名度非光伯即士元¶
　　　　所著也¶
王氏(孝籍/)尚書注¶
　　　佚¶
　北史王孝籍平原人開皇中召入秘書助修國史後¶
　歸鄉里以教授為業終於家注尚書及詩遭亂零落¶
<pb:KR2n0011_WYG_078-7b>¶
顧氏(彪/)尚書疏¶
　　隋志二十卷¶
　　　佚¶
尚書文外義¶
　　隋志一巻¶
　　　佚¶
今文尚書音¶
　　隋志一卷¶
<pb:KR2n0011_WYG_078-8a>¶
　　　佚¶
古文尚書音義¶
　　唐志五卷¶
　　　佚¶
尚書大傳音¶
　　隋志二卷¶
　　　佚¶
　北史顧彪字仲文餘杭人明尚書春秋煬帝時為秘¶
<pb:KR2n0011_WYG_078-8b>¶
　書學士撰古文尚書義疏二十卷行於世¶
　冊府元龜彪撰古文尚書義疏二十卷今文尚書音¶
　一卷大傳音一卷尚書文外義一卷¶
　鄭樵曰古文尚書音唐世與宋朝並無今出於漳州¶
　之呉氏¶
虞氏(失名/)尚書釋問¶
　　隋志一巻¶
　　　佚¶
<pb:KR2n0011_WYG_078-9a>¶
王氏(失名/)尚書傳問¶
　　七録二卷¶
　　　佚¶
亡名氏尚書閏義¶
　　隋志一卷¶
　　　佚¶
尚書義疏¶
　　隋志七卷¶
<pb:KR2n0011_WYG_078-9b>¶
　　　佚¶
尚書逸篇¶
　　隋志二卷¶
　　　佚¶
　孫奭曰隋經籍志尚書逸篇出於齊梁之間考其篇¶
　目似孔氏壁中書之殘缺者故附尚書之末¶
唐孝明皇帝今文尚書¶
　　新唐志十三卷¶
<pb:KR2n0011_WYG_078-10a>¶
　　　存¶
　新唐志開元十四年𤣥宗以洪範無偏無頗聲不協¶
　詔改為無偏無陂天寳三載又詔集賢學士衛包改¶
　古文從今文¶
　册府元龜唐天寳三載詔曰朕欽惟載籍討論墳典¶
　以為先王令範莫越於唐虞上古遺書實稱於訓誥¶
　雖百篇奥義前代或亡而六體竒文舊規猶在但以¶
　古先所制有異於當今傳寫浸譌有疑於後學永言¶
<pb:KR2n0011_WYG_078-10b>¶
　刋革必在從宜尚書應是古體文字並依今字繕寫¶
　施行其舊本仍藏之書府唐大詔令勑曰典謨既作¶
　雖曰不刋文字或訛豈必相襲朕聴政之暇乙夜觀¶
　書匪徒閲於㣲言實欲暢於精理毎讀尚書洪範至¶
　無偏無頗遵王之義三復兹句常有所疑據其下文¶
　並皆協韻唯頗一字實則不倫又周易泰卦中无平¶
　不陂釋文云陂字亦有頗音陂之與頗訓誥無别為¶
　陂則亦㑹意為頗則聲不成文應由煨燼之餘編簡¶
<pb:KR2n0011_WYG_078-11a>¶
　墜缺傳授之際差舛相沿原始要終須有刋革朕雖¶
　先覺兼訪諸儒僉以為然終非獨斷其尚書洪範無¶
　偏無頗字宜改為陂庶使先儒之義去彼膏盲後學¶
　之徒正其魚魯仍宣示國學主者施行¶
　　　　按文苑英華亦載此勑云是孫逖代草¶
　鄭樵曰易詩書春秋皆有古文自漢以來盡易以今¶
　文惟孔安國得屋壁之書依古文而𨽻之安國授都¶
　尉朝朝授膠東庸生謂之尚書古文之學鄭康成為¶
<pb:KR2n0011_WYG_078-11b>¶
　之注亦不廢古文使天下後學於此一書而得古意¶
　不幸遭明皇更以今文其不合開元文字者謂之野¶
　書所用今文違於古義多矣¶
　馬端臨曰按漢儒林傳言孔氏有古文尚書孔安國¶
　以今文讀之唐藝文志有今文尚書十三卷注言𤣥¶
　宗詔集賢學士衛包改古文從今文然則漢之所謂¶
　古文者科斗書今文者𨽻書也唐之所謂古文者𨽻¶
　書今文者世所通用之俗字也¶
<pb:KR2n0011_WYG_078-12a>¶
　顧炎武曰周禮肆師治其禮儀以佐宗伯注故書儀¶
　為義鄭司農云義讀為儀古者書儀但為義洪适𨽻¶
　釋云周禮注儀義二字古皆音莪以今考之漢孔耽¶
　神祠碑竭凱風以惆憀惟蓼儀以愴悢平都相蔣君¶
　碑感慕詩人蓼蓼者儀並以儀為莪也衛尉卿衡方¶
　碑感衛人之凱風悼蓼義之劬勞司𨽻校尉魯峻碑¶
　悲蓼義之不報痛昊天之靡嘉並以義為莪也呉才¶
　老韻補儀牛何反周禮注儀作義古皆音俄詩汎彼¶
<pb:KR2n0011_WYG_078-12b>¶
　栢舟在彼中河髧彼兩髦實惟我儀之死矢靡他又¶
　九十其儀其新孔嘉其舊如之何又菁菁者莪在彼¶
　中阿既見君子樂且有儀又飲酒孔嘉維其令儀又¶
　其告維何籩豆靜嘉朋友攸攝攝以威儀又慎爾出¶
　話敬爾威儀無不柔嘉又辟爾為德俾臧俾嘉淑慎¶
　爾止不愆于儀穆天子傳黄澤謡黄之陁其馬歕沙¶
　皇人威儀管子第子職相切相磋各長其儀劉向説¶
　苑食則有節飲則有儀往則有文來則有嘉揚雄太¶
<pb:KR2n0011_WYG_078-13a>¶
　𤣥經陽氣汜施不偏不頗物與爭訟各遵其儀韓勑¶
　孔廟禮器碑上合紫臺稽之中和下合聖制事得禮¶
　儀儀皆作俄音自中山王文木賦載重雪而梢勁風¶
　將等於二儀始與枝雌知斯為韻¶
　　　　按顧氏所詮最為詳確義既通儀又音俄正¶
　　　　與頗同韻明皇不曉事謂從頗則聲不成文¶
　　　　遂改為陂徒見嗤於學者矣竊謂經文一字¶
　　　　之改雖無大害然亦當復古本為是¶
<pb:KR2n0011_WYG_078-13b>¶
　　　　又按王氏困學記聞謂泰誓古文本作大誓¶
　　　　故孔氏注云大㑹以誓衆臯陶謨天明畏自¶
　　　　我民明畏今大作泰畏作威皆衛包所改乃¶
　　　　知匪特洪範之取頗為陂也¶
文宗皇帝尚書君臣事迹圖¶
　　　佚¶
　玉海文宗毎對宰臣深言經學太和二年五月帝纂¶
　集尚書中君臣事跡命工圖寫於太液亭朝夕觀覽¶
<pb:KR2n0011_WYG_078-14a>¶
孔氏(頴達/)等尚書正義¶
　　唐志二十卷¶
　　　存¶
　新唐書國子祭酒孔頴達太學博士王德韶四門助¶
　教李子雲等奉詔撰四門博士朱長才蘇德融太學¶
　助教隋德素四門助教王士雄趙𢎞智覆審太尉揚¶
　州都督長孫無忌司空李勣左僕射于志寧右僕射¶
　張行成吏部尚書侍中髙季輔吏部尚書褚遂良中¶
<pb:KR2n0011_WYG_078-14b>¶
　書令柳奭𢎞文館學士谷那律劉伯莊太學博士賈¶
　公彦范義頵齊威太常博士柳士宣孔志約四門博¶
　士趙君贊右内率府長史𢎞文館直學士薛伯珍國¶
　子助教史士𢎞太學助教鄭祖𤣥周𤣥達四門助教¶
　李𤣥植王真儒與王德韶隋德素等刋定¶
　中興書目尚書正義二十卷永徽四年長孫無忌等¶
　承詔刋定¶
　孔頴達序曰夫書者人君辭誥之典右史記言之䇿¶
<pb:KR2n0011_WYG_078-15a>¶
　古之王者事總萬機發號出令義非一揆或設教以¶
　馭下或展禮以事上或宣威以肅震曜或敷和而散¶
　風雨得之則百度惟貞失之則千里斯謬樞機之發¶
　榮辱之主絲綸之動不可不慎所以辭不茍出君舉¶
　必書欲其昭法誡慎言行也其泉原所漸基於出震¶
　之君黼藻斯彰郁乎如雲之后勲華揖讓而典謨起¶
　湯武革命而誓誥興先君宣父生於周末有至德而¶
　無至位修聖道以顯聖人芟煩亂而剪浮辭舉宏綱¶
<pb:KR2n0011_WYG_078-15b>¶
　而撮機要上斷唐虞下終秦魯時經五代書總百篇¶
　采翡翠之羽毛拔犀象之牙角罄荆山之石所得者¶
　連城窮漢水之濱所求者照乗巍巍蕩蕩無得而稱¶
　郁郁紛紛於斯為盛斯乃前言往行足以垂法將來¶
　者也暨乎七雄已戰五精未聚儒雅與深穽同埋經¶
　典共積薪俱燎漢氏大濟區宇廣求遺逸採古文於¶
　金石得今書於齊魯其文則歐陽夏侯二家之所説¶
　蔡邕碑石刻之古文則兩漢亦所不行安國註之實¶
<pb:KR2n0011_WYG_078-16a>¶
　遭巫蠱遂寢而不用歴及魏晉方始稍興故馬鄭諸¶
　儒莫覩其學所注經傳時或異同晉世皇甫謐獨得¶
　其書載於帝紀其後傳授乃可詳焉但古文經雖然¶
　早出晚始得行其辭富而備其義𢎞而雅故復而不¶
　厭乆而愈亮江左學者咸悉祖焉近至隋初始流河¶
　朔其為正義者蔡大寳巢猗費甝顧彪劉焯劉炫等¶
　其諸公㫖趣多或因循帖釋注文義皆淺畧惟劉焯¶
　劉炫最為詳雅然焯乃織綜經文穿鑿孔穴詭其新¶
<pb:KR2n0011_WYG_078-16b>¶
　見異彼前儒非險而更為險無義而更生義竊以古¶
　人言誥惟在達情雖復時或取象不必辭皆有意若¶
　其言必托數經悉對文斯乃鼔怒浪於平流震驚飇¶
　於靜樹使教者煩而多惑學者勞而少功過猶不及¶
　良為此也炫嫌焯之煩雜就而刪焉雖復㣲稍省要¶
　又好改張前義義更太畧辭又過華雖為文筆之善¶
　乃非開奬之路義既無義文又非文欲使後生若為¶
　領䄂此乃炫之所失未為得也今奉明勑考定是非¶
<pb:KR2n0011_WYG_078-17a>¶
　謹罄庸愚竭所聞見覽古人之傳記質近代之異同¶
　存其是而去其非削其煩而増其簡此亦非敢臆説¶
　必據舊聞謹與朝散大夫行太學博士臣王德韶前¶
　四門助教臣李子雲等謹共銓叙至十六年又奉勅¶
　與前修疏人及通直郎行四門博士驍騎尉臣朱長¶
　才給事郎守四門博士上騎都尉臣蘇德融登仕郎¶
　守太學助教雲騎尉臣隨德素儒林郎守四門助教¶
　雲騎尉臣王士雄等對勑使趙𢎞智覆更詳審為之¶
<pb:KR2n0011_WYG_078-17b>¶
　正義凡二十卷庶對揚於聖範冀有益於童稚畧陳¶
　其事叙之云爾¶
　晁公武曰頴達因梁費甝疏廣之唐儒學傳稱頴達¶
　與顔師古司馬才章王恭王琰撰五經義訓百餘篇¶
　號義贊詔改為正義云雖包貫異家為詳博然其中¶
　不能無謬冗馬嘉運駁正其失永徽中于志寧張行¶
　成髙季輔就加増損始布天下藝文志云頴達與李¶
　子雲王德韶等撰朱長才蘇德庸隨德素王士雄趙¶
<pb:KR2n0011_WYG_078-18a>¶
　𢎞智審覆長孫無忌李勣等二十四人刋定唐史志¶
　傳記事多㕘差此為尤甚所記撰著人姓氏往往不¶
　同¶
陸氏(德明/)尚書釋文¶
　　宋志一巻¶
　　　存¶
　崇文總目皇朝太子中舍陳鄂奉詔刋定始開寳中¶
　詔以德明所釋乃古文尚書與唐明皇所定今文駮¶
<pb:KR2n0011_WYG_078-18b>¶
　異令鄂刪定其文改從𨽻書葢今文自曉者多故音¶
　切彌省¶
　晁公武曰古文尚書孔安國以𨽻古定自漢迄唐行¶
　於學官明皇改從今文由是古文遂絶陸德明獨存¶
　其一二於釋文¶
　王應麟曰唐陸德明釋文用古文後周顯德六年郭¶
　忠恕定古文尚書并釋文刻板太祖命判國子監周¶
　惟簡等重修開寳五年二月詔翰林學士李昉校定¶
<pb:KR2n0011_WYG_078-19a>¶
　上之詔名開寳新定尚書釋文咸平二年十月孫奭¶
　請摹印古文尚書音義與新定釋文並行從之天聖¶
　八年九月雕新定釋文¶
王氏(𤣥度/)注尚書¶
　　新唐志十三卷¶
　　　佚¶
王氏(元感/)尚書紏繆¶
　　新唐志十巻¶
<pb:KR2n0011_WYG_078-19b>¶
　　　佚¶
　舊唐書王元感濮州鄄城人舉明經補博城縣丞天¶
　授中遷左衛率府録事兼直𢎞文館轉四門博士長¶
　安三年表上其所撰尚書糾謬十巻春秋振滯二十¶
　卷禮記繩愆三十卷并所注孝經史記藳草請官給¶
　紙筆寫上秘閣詔令𢎞文崇賢兩館學士及成均博¶
　士詳其可否學士祝欽明郭山惲李憲等皆專守先¶
　儒章句深譏元感掎摭舊義元感隨方應答竟不之¶
<pb:KR2n0011_WYG_078-20a>¶
　屈鳯閣舍人魏知古司封郎中徐堅左史劉知幾右¶
　史張思敬雅好異聞毎為元感申理其義連表薦之¶
　尋下詔曰王元感質性温敏博聞強記手不釋卷老¶
　而彌篤掎前達之失究先聖之㫖是謂儒宗不可多¶
　得可太子司議郎兼崇賢館學士魏知古嘗稱其所¶
　撰書曰信可謂五經之指南也¶
成氏(伯璵/)尚書斷章¶
　　授經圖十三卷¶
<pb:KR2n0011_WYG_078-20b>¶
　　　佚¶
　崇文總目不著撰人姓氏案其書畧序衆篇大㫖¶
馮氏(繼先/)尚書廣疏¶
　　宋志十八卷¶
　　　佚¶
　崇文總目偽蜀馮繼先撰以孔穎達正義為本小加¶
　已意¶
尚書小疏¶
<pb:KR2n0011_WYG_078-21a>¶
　　宋志十三卷¶
　　　佚¶
　¶
　¶
　¶
　¶
　¶
　¶
<pb:KR2n0011_WYG_078-21b>¶
　¶
　¶
　¶
　¶
　¶
　¶
　¶
　經義考卷七十八¶
